{"id":1035,"author":"MCJ","starts":"verse-1","chorus":[],"bridge":[],"verses":[["എനിക്കെന്റെ യേശുവിനെ","കണ്ടാൽ മതി","ഇഹത്തിലെ മായാസുഖം വിട്ടാൽ മതി","പരൻ ശിൽപിയായ് പണിത നഗരമതിൽ","പരനോടുകൂടെ വാഴാൻ പോയാൽ മതി"],["ഒരിക്കൽ പാപന്ധകാര","കുഴിയതിൽ ഞാൻ","മരിച്ചവനായ് കിടന്നോരിടത്തു നിന്നു","ഉയർത്തി ഇന്നോളമെന്നെ നിർത്തിയവൻ","ഉറപ്പുളള പാറയാകും ക്രിസ്തേശുവിൽ"],["ഇവിടെ ഞാൻ വെറുമൊരു","പരദേശിപോൽ","ഇവിടത്തെ പാർപ്പിടമോ വഴിയമ്പലം","ഇവിടെനിക്കാരും തുണ ഇല്ലെങ്കിലും","ഇണയാകും യേശുവോടു","ചേർന്നാൽ മതി"],["പ്രിയനെനിക്കിനിയേകും","ദിനമൊക്കെയും","ഉയർത്തിടാം സുവിശേഷ -","ക്കൊടിയീമന്നിൽ","ഇളക്കമില്ലാത്ത നാട്ടിൽ വസിച്ചിടുവാൻ","തിടുക്കമാണെൻ മണാളൻ വന്നാൽ മതി"],["കളങ്കമില്ലാതെ എന്നെ തിരുസന്നിധേ","വിളങ്ങുവാൻ യേശു കഷ്ടം സഹിച്ചെനിക്കായ്","തളർന്ന മെയ് കാൽകരങ്ങൾ","തുളച്ച മാർവ്വും","നിറഞ്ഞ കണ്ണീരുമാർദ്രഹൃദയവുമായ്"],["നിറഞ്ഞ പ്രത്യാശയാൽ ഞാൻ","ദിനമൊക്കെയും","പറഞ്ഞ വാക്കോർത്തുമാത്രം പാർത്തിടുന്നു","നിറുത്തേണമെ വിശുദ്ധ ആത്മാവിനാൽ","പറന്നേറി വാനിലെത്തി വസിച്ചാൽ മതി"]]}