{"id":23,"author":"KVS","starts":"verse-1","chorus":[],"bridge":[],"verses":[["തിരുചരണ സേവ ചെയ്യും","നരരിലതി പ്രേമമാർന്ന","പരമഗുണ! യേശുനാഥാ! നമസ്കാരം!"],["നിജജനക സന്നിധിയും","വിബുധരുടെ വന്ദനയും","വെടിഞ്ഞു വന്ന ദിവ്യഗുരോ! നമസ്കാരം!"],["പശുക്കുടിയിൽ ജീർണ്ണവസ്ത്രമതിൽ","പൊതിഞ്ഞ രൂപമതു","ശിശുമശിഹ തന്നെയാവോ! നമസ്കാരം!"],["ക്രൂശിൽ തിരുദേഹം സ്വയം","യാഗമാക്കി ലോകരക്ഷ","സാധിച്ചൊരു ധർമ്മനിധേ! നമസ്കാരം!"],["പിതൃസവിധമണഞ്ഞു മമ","കുറവുകൾക്കു ശാന്തി ചെയ്‌വാൻ","മരുവിടുന്ന മാന്യമതേ! നമസ്കാരം!"],["നിയുത രവിപ്രഭയോടിഹ","പുനർഗ്ഗമിച്ചു പാപികൾക്കു","നിരയ ശിക്ഷ നൽകും വിഭോ! നമസ്കാരം!"],["ഉലകിനുള്ള മലിനതകളഖിലം","പരിഹരിച്ചു ഭുവിൽ","ദശ ശതാബ്ദം വാഴുവോനേ! നമസ്കാരം!"]]}