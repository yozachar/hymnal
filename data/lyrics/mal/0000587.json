{"id":587,"author":"KVS","starts":"verse-1","chorus":[],"bridge":[],"verses":[["സ്വർഗ്ഗീയ രാജാവിൻ പൈതങ്ങളേ!","യാത്രയിൽ പാടുവിൻ മോദമോടെ","തൻക്രിയയിൻ മഹിമാവെഴുന്ന","രക്ഷകന്നു സ്തുതിപാടിടുവിൻ"],["അബ്രാമ്യപുത്രരേ! സന്തോഷിപ്പിൻ!","ക്രിസ്തുവിൽ നാമെല്ലാമൊന്നായിതാ","മാനുഷരിൻ ജഡം താൻ ധരിച്ചു","ആത്മാക്കളെ സ്വയം വീണ്ടെടുത്തു"],["ദീപ്തിയിൻ മക്കളേ! കണ്ണുയർത്തിൻ","സീയോൻ നഗരമടുത്തുവല്ലോ","നമ്മുടെ നിത്യമാം വീടതത്രേ","രക്ഷകനെക്കാണും നാമവിടെ"],["രക്ഷിതാവിന്റെ ചുവടു നോക്കി","സ്വർഗ്ഗയാത്ര ചെയ്യുന്നേഴകൾ നാം","ഭീകരമായ പരീക്ഷണത്തിൽ","യേശുവിൻ കാലടി സൂക്ഷിക്കുവിൻ"],["ഹാ! ഭയം വേണ്ടസഹോദരരേ!","മോദമായ് യേശുവിൽ ചേർന്നുനിൽപിൻ","പുത്രനാം ദൈവമോതുന്നിവണ്ണം","മുന്നോട്ടു പോകുവിൻ നിർഭയരായ്"],["നാഥനേ! സർവ്വവും തളളി നിന്നെ","സന്തോഷപൂർവ്വമനുഗമിക്കാം","വാഴ്ത്തപ്പെട്ടോരഭിഷിക്തനേ! നീ","ഞങ്ങൾക്കു നായകനായിരിക്ക"]]}