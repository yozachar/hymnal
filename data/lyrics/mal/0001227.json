{"id":1227,"author":"KVS","starts":"chorus","chorus":["നല്ലൊരുഷസ്സിതിൽ വല്ലഭ","സ്തുതിചെയ്‌വാൻ ഉണരൂ നീ"],"bridge":[],"verses":[["ശല്യമാമിരുളകന്നല്ലോയീ ഭൂതലം","നല്ലൊളിവീശി","പ്രകാശിക്കുന്നാശകൾ"],["കാരിരുൾ തിരനീക്കി","കതിരവനിതാ വന്നു","കരുണയാ കടാക്ഷിക്കും കാലം","നീ കളയാതെ"],["നോക്കുകീ പ്രഭാതത്തിൻ","കാഴ്ചകളതി രമ്യ","മാക്കുന്ന പരാശക്തി -","യോർക്കേതെന്നകമേ നീ"],["തന്നിളം കതിരിനാൽ","മന്നിനെ ശിശുസൂര്യൻ","പൊന്നിൻ കടലിൽ","മുക്കുന്നെന്നേശുവുമിവ്വണ്ണം"],["പുഷ്പങ്ങൾ വിടരുന്നു","സദ്ഗന്ധം തുടരുന്നു","ശഷ്പങ്ങളിളം പച്ചപ്പട്ടെങ്ങും","വിരിക്കുന്നു"],["പക്ഷികൾ പാടുന്നു","ശിക്ഷയിൽ കൂടുന്നു","രക്ഷിതഗണം സ്തുതി","കീർത്തനം തേടുന്നു"],["യിസ്രയേൽ ഹിമമാമെൻ","കർത്തനെ സ്മരിപ്പിക്കും","മുത്തണി ഹിമബിന്ദു","ധാത്രിമേൽ ലസിക്കുന്നു"],["രാവു കഴിവാറായി","പകലേറ്റമടുത്തെന്ന","ദൈവാത്മവിളംബരം","ഭൂവെങ്ങും മുഴങ്ങുന്നു"],["രാവിൻ വിലങ്ങുകീ -","ഴായ് കിടപ്പോർക്കിതാ","യോവേൽ കാഹളം നിത്യ","സ്വാതന്ത്ര്യം ധ്വനിക്കുന്നു"]]}