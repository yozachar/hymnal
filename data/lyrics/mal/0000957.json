{"id":957,"author":"KVS","starts":"verse-1","chorus":[],"bridge":[],"verses":[["മണവാളനേശു വരുന്നിതല്ലോ","മണവാട്ടി വേഗം ഉണർന്നിടട്ടെ"],["ലോകമെങ്ങും ലക്ഷ്യം","കണ്ടു തുടങ്ങി","വേഗം വരും യേശു ലോകരക്ഷകൻ"],["അത്തിവൃക്ഷം പൂത്തു","തളിർത്തു കാണ്മിൻ","വീണ്ടെടുപ്പിൻ കാലമടുത്തിതല്ലോ"],["യുദ്ധവും പകർച്ച","വ്യാധികളെല്ലാം","ക്രിസ്തു വരവിന്റെ സത്യലക്ഷ്യങ്ങൾ"],["കളളനെന്നപോൽ ഞാൻ","വേഗം വരുന്നു","വെളളവസ്ത്രമെല്ലാം കാത്തുകൊളളട്ടെ"],["കന്യകമാർ പത്തു","മുറങ്ങിടുന്നു","പാതിരാത്രി തന്നിൽ പ്രിയൻ വരുമേ"],["ദാസരെല്ലാം നിത്യം","ജാഗരിക്കട്ടെ","യേശു വരും സെക്കണ്ടറിഞ്ഞുകൂടാ"],["വരികയെന്നാവി -","യോതുന്നതുപോൽ","മണവാട്ടി കൂടെ പറഞ്ഞിടട്ടെ"],["ഗോപുരത്തിൽ കൂടി -","യകത്തുപോവാൻ","വസ്ത്രമലക്കുന്നോർ ഭാഗ്യമുളളവർ"],["പെരുമീനുദിച്ചു","വാനവിരിവിൽ","ഉഷഃകാലം വന്നിങ്ങടുത്തുവല്ലോ"],["വേഗം വരുന്നെന്നു","മൊഴിഞ്ഞ പരാ!","വരിക മേഘത്തിൽ ഞങ്ങളെ ചേർപ്പാൻ"]]}