{"id":535,"author":"","starts":"chorus","chorus":["കർത്താവിൽ എപ്പോഴും സന്തോഷിക്കും ഞാൻ","ക്രിസ്തീയ ജീവിതയാത്രയതിൽ","കണ്ണീരിൻ വേളയോ കഷ്ടങ്ങളേറെയോ","വരികിലുമവനിൽ ഞാൻ സന്തോഷിക്കും"],"bridge":[],"verses":[["ആകുലചിന്തകളേറിയെന്നുളളം","വ്യാകുലമായ് മുറ്റും തീർന്നിടുമ്പോൾ","ഏകുന്നു തൻമൊഴി സാന്ത്വനമെനിക്ക്","ആകയാലിലൊരു ചഞ്ചലവും"],["കാലമെല്ലാം തൻ കൈകളാലെന്നെ","കാത്തിടുവാൻ വഴി നടത്തിടുവാൻ","കരുത്തനാമവനെന്നും കരുതിടുന്നവനാം","കർത്തനിൽ മാത്രമെന്നാശ്രയമാം"],["അറിഞ്ഞിടുന്നെന്നെയഖിലവും ദൈവം","അവൻ ഹിതംപോലെ നടത്തിടുന്നു","അന്നന്നു താൻ തരും തുമ്പമോ ഇമ്പമോ","അതുമതിയെനിക്ക് അനുഗ്രഹമാം"],["പരിശോധനകൾ പല ക്ലേശങ്ങൾ","പാരിച്ച ഭാരങ്ങൾ സഹിച്ചിടുമീ","പാരിലെ നാളുകൾ തീർന്നിടും വേഗം","പിരിഞ്ഞങ്ങു പോം ഞാൻ പ്രിയന്നരികിൽ"]]}