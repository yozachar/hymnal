{"id":928,"author":"KVS","starts":"verse-1","chorus":[],"bridge":[],"verses":[["നിത്യജയഗീതം പാടാൻ","നാവുയരുന്നേ കണ്ടു","കർത്തനെ സ്തുതിപ്പാ -","നെനിക്കാശയേറുന്നേ","എത്രയുമിജിപ്തിന്നന്ധകാരം","മൂടിലും ഒരു","മാത്രയാം വീണ്ടെടുപ്പിൻ","നാൾക്കില്ല താമസം"],["തീരം കാണാതോടിടുന്ന","കപ്പലാളുകൾ പറ -","ന്നീടും പക്ഷികളെക്കണ്ടു","ധൈര്യമാർന്നപോൽ","മാറിടാക്കുറികൾ കണ്ടുതേറും","വരവോ - തെല്ലും","മാറ്റമില്ലാതടുത്തെന്നു നിശ്ചയിച്ചിടാം"],["തിട്ടമായ് വാനസൈന്യം","ലക്ഷണം കൂറി - അതി","ശ്രേഷ്ഠമാമീ സംഗതിക്കു സാക്ഷികളോതി","ദുഷ്ടലോകത്തക്രമങ്ങൾ","മട്ടുവിട്ട ഹോ! എങ്ങും","കാട്ടും കുറി വരവിനു തക്ക കുറിയാം"],["ഭൂമിയിലോ ദീർഘനാളായ്","ശാപം വാഴുന്നു എങ്ങും","കേമമാം റോമയിൻ കേട്ട കേളിയാടുന്നു","ക്ഷാമവും പകർച്ച വ്യാധി","പോരിവയെല്ലാം - വരും","ശ്രീമനുവേൽ വരവിനു സാക്ഷികളല്ലോ"],["കാടുകളിൻ വരൾച്ചയോ","നീങ്ങിവരുന്നു ചൊരി -","ഞ്ഞീടും മാരിയേറ്റു","നിലമുല്ലസിക്കുന്നു","ഈടെഴുമൊലിവു മലമേൽ","ചൂടിടും പാദം - കാണ്മാൻ","നാടുതോറുമൊരുക്കങ്ങൾ കൂടി വരുന്നു"],["യൂദരുടെ വീണ്ടെടുപ്പിൻ","നാളണയുന്നു പുറ -","ജാതികളിൻ കാലം തികയാനടുക്കുന്നു","ശ്രീയേറുശലേമിൽ കുടിയേറി വരുന്നു - ജനം","രാജശക്തിക്കെതിർ ബലം കൂടിവരുന്നു"],["ഭക്തികെട്ട പാപലോകം","പാഞ്ഞിളകവെ വരും","പരിശുദ്ധിമാന്മാർ പരൻ പാദം പണിയും","നിത്യമായിപ്പാടുലകിൽ നിന്നു","മറയും പേയിൻ","നീണ്ട ശത്രുതയൊടുങ്ങും നിന്ദയൊഴിയും"],["ആയതിനാൽ ദൈവമേകും","മുൻകുറികളാമിവ","അവൻ വരവെന്യേ വേറൊരാശ്വാസമില്ല","ഈ ജഗത്തെയുദ്ധരിച്ച","യേശുപരനാം ജല","താരകമൊഴിഞ്ഞെനി -","ക്കില്ലാശ്രയമൊന്നും"]]}