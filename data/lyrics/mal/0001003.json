{"id":1003,"author":"KVI","starts":"chorus","chorus":["പ്രാണപ്രിയാ! എന്നു വരും?","എപ്പോൾ വരും?","ഒന്നു കാണ്മാൻ എന്നിനി സാധിക്കും?"],"bridge":[],"verses":[["എത്രയായി പോയിട്ടു നാഥാ!","താമസമെന്തേ മടങ്ങാൻ?","നീ വരാതെ എന്നാധികൾ","തീരുകില്ലീയുലകിൽ"],["സ്നേഹം കുറയുന്നു തമ്മിൽ","സ്വയ സ്നേഹികളെങ്ങും പെരുകി","നിൻ ജനമിന്നാകുലരായ് തീരുന്നു","പാരിൽ നാഥാ!"],["ക്ഷാമം പെരുകുന്നു മന്നിൽ","യുദ്ധ ഭീതികളങ്ങുമിങ്ങോളം","ഭൂകമ്പങ്ങൾ ദുർവ്യാധിയും","ഏറിവരുന്നു ദിനം"],["കഷ്ടതയാണോ നിന്നിഷ്ടം","അതിൻ പൂർണ്ണത നിൻഹിതം മാത്രം","മന്നിതിൽ നിൻ സേവയെന്യേ","അന്യമായൊന്നുമില്ല"],["കണ്ണുനീരിൽ കുതിർക്കുന്ന","വിത്തെറിഞ്ഞെങ്ങോളം നാഥാ","നന്മണികൾ കാണ്മതിന്നായ്","പിൻമഴ തന്നിടണേ"],["നിൻ വരവോളമീ മന്നിൽ","നീ തരും നാളെല്ലാം നിന്നിൽ","ആശ്രയിച്ചും ആശ്വസിച്ചും","നിൻവേല ചെയ്യും ഞാൻ"]]}