{"id":382,"author":"VN","starts":"verse-1","chorus":["യേശുവേ നീ സ്വർഗ്ഗത്തിൽ","എന്റെ നാമം എഴുതി","ആരും എടുക്കാത്ത ഈ ഭാഗ്യം","എൻ സന്തോഷം"],"bridge":[],"verses":[["എപ്പോഴും ഞാൻ സന്തോഷിക്കും","എൻ യേശു എന്റെ ഗാനം","എല്ലാടവും ആഘോഷിക്കും","എൻ രക്ഷകന്റെ ദാനം"],["നിൻരാജ്യത്തിന്നൊരന്യനായ്","ഭൂവിയിവനുഴന്നു","നീ വന്നതാലെ ധന്യനായ്","പ്രവേശനം നീ തന്നു"],["മഹത്വമുളള രക്ഷകാ!","നീ തന്നെ സ്വർഗ്ഗവാതിൽ","സ്വർഗ്ഗീയഗീതങ്ങൾ ഇതാ","ധ്വനിക്കുന്നെന്റെ കാതിൽ"],["ഈ ലോകത്തിൽ ഒർമാനവും","എനിക്കില്ലായ്കിലെന്ത്?","സ്വർഗ്ഗീയപേരും സ്ഥാനവും","തരും എൻ ദിവ്യബന്ധു"],["എൻ നാമം മായ്ച്ചുകളവാൻ","പിശാചിനാൽ അസാദ്ധ്യം","എൻയേശു ശക്തൻ കാക്കും","താൻ തൻരക്തത്തിൻ സമ്പാദ്യം"],["മൃത്യുവിൻനാൾ സമീപിച്ചാൽ","ഇങ്ങില്ല ക്ലേശം താപം","എൻജീവൻ ക്രിസ്തൻ ആകയാൽ","മരിക്കയാലും ലാഭം"],["തൻ ന്യായതീർപ്പു കേൾക്കുമ്പോൾ","അനേകർ ഭ്രമിച്ചിടും","എനിക്കോ യേശുരാജൻ ചൊൽ","നിത്യാനന്ദം നൽകിടും"],["സന്തോഷമേ സന്തോഷമേ","എൻ ദൈവത്തിനു സ്തോത്രം!","എൻ ജീവനാം എൻയേശുവേ","നീയും സ്തുതിക്കു പാത്രം"]]}