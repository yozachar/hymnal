{"id":528,"author":"KVS","starts":"chorus","chorus":["കാരുണ്യപൂരക്കടലേ!","കരളലിയുക ദിനമനു"],"bridge":[],"verses":[["കാരണനായ പരാപരനേയെൻ","മാരണകാരി മഹാസുരശീർഷം","തീരെയുടച്ചു തകർപ്പതിനായി","ദ്ധീരതയോടവനിയിലവതരിച്ചൊരു"],["പാപമതാം ചെളി പൂണ്ടുടലാകെ","ഭീകരമായ വിധം മലിനത്വം","ചേർന്നു വിരൂപതയാർന്നൊരിവന്നു","ചേരുവാൻ നിന്നരികതിൽ ഭാഗ്യമുണ്ടായി"],["നിൻ വലങ്കൈ നിവർത്തെന്നെത്തലോടി","നിൻമുഖത്താലെന്നെ ചുംബനം ചെയ്തു","നിന്നുടയെനിക്കേകി മോതിരം ചെരിപ്പു","മന്നുമിന്നുമൊന്നുപോലെ","കാത്തുപോറ്റുന്നെന്നെ"],["പന്നികൾ തിന്നുന്ന തവിടു ഭുജിച്ച","നിന്ദ്യമാം കാലങ്ങൾ മറന്നുപോയ് സാധു","മന്നവനേ തിരുമേശയിൽ നിന്നു","സ്വർന്നഗരഭോജനം ഞാൻ","തിന്നുവരുന്നിന്നും"],["ആർക്കുമതീവ മനോഹരമാം നിൻ","സ്വർഗ്ഗ യെരൂശലേം മാളികയിൽ ഞാൻ","ദീർഘയുഗം വസിച്ചാനന്ദ ബാഷ്പം","വീഴ്ത്തിയാലും നിൻ","കരുണയ്ക്കതു ബദലാമോ?"],["ജീവപറുദീസിന്നാനന്ദക്കുയിലേ!","ജീവവസന്തർത്തുവാരംഭിച്ചില്ലേ?","ജീവവൃക്ഷക്കൊമ്പിൻ മീതിലിരുന്നു","ജീവമൊഴി മധുരമായ് പാടുക നീ ദിനവും"]]}