{"id":100,"author":"JJ","starts":"chorus","chorus":["യേശുദേവാ! യേശു നായകാ!","ശ്രീയേശുനാഥാ!","യേശുദേവാ! വാഴ്ക നായകാ!"],"bridge":[],"verses":[["ദാസരിന്നഴലൊഴിച്ചുള്ളിൽ ആനന്ദമേകും","യേശുവേ കൃപയിന്നഴകേ!","നാശലോകത്തിൽ മനുഷ്യ -","നായുദിച്ചു മെയ് വെളിച്ചം","വീശുമതി ശോഭയുള്ളോരു","വെളിച്ചത്തി - ന്നീശനേ","യേശുനായകനേ!"],["ആയിരമായിരം വാനവർ വണങ്ങും","പതിനായിരം പേരിലു - ത്തമനേ!","കായമെടുത്താദിപാപ -","മേറ്റതിനെ മാറ്റുവാനായ്","മായമറ്റുള്ളോരു കുഞ്ഞാടായ്","മന്നിൽ വന്ന - വാനവനേ!","യേശുനാഥനേ!"],["ഉലകിലുള്ള പിഴകളെയെല്ലാം ചുമന്നെടുത്തു","കളവതിന്നു ഗതശമേനെന്ന","തലമതിൽപോയ്ക്കഠിനമുൾപ്പാ -","ടനുഭവിച്ചു പരിതപിച്ചി -","ട്ടുടൽ വിയർത്തു തിരുശരീരത്തിൽ","നിന്നു ചൊരിഞ്ഞു - രുധിര -","മിപ്പാപിയെക്കനിഞ്ഞു"],["ഇരുളമർന്നു പരജനം വന്നു","നിന്നെപ്പിടിപ്പാ -","നരികിലണയുമളവിലൊരുവന്റെ","ചെവിയറുത്തുഝടിതിപേത്രൻ","അവനു തൃക്കൈ സുഖമതേകി","കഠിനകയ്യർകൈകളിലയ്യോ","നിന്നെ നീ വിറ്റു","കഠിനനാമെന്നിൽ കനിവുറ്റു"],["കൊലവിധിച്ചു തലവരേൽപ്പിച്ചു","നിന്നെപ്പിലാതൻ","വിലമതിച്ചു കുരിശിനേൽപ്പിച്ചു","പലവിധപാടേറ്റ പിൻപു -","കുരിശിലെച്ചാവനുഭവിച്ചു","പുതുശവക്കല്ലറയിലടക്കി","പാതാളത്തിലെത്തി","മൂന്നാം നാളിലുയിർത്തു"],["ഗലീലയാവിൻ കടലിലെക്കരയിൽ","ശിഷ്യർക്കു മൂന്നാം -","തവണ നീ പ്രത്യക്ഷനായപ്പോൾ","ഇരവിലൊക്കെപ്പണികൾ നോക്കി","വിഫലരായി വിവശരായി","മരുവുമവരോടരുളി വീശുവാൻ","വീശിനാരേശി വലയിൽ","വളരെ വലിയ മത്സ്യങ്ങൾ"],["എളിയശിഷ്യർക്കമലനാത്മാവെ -","നൽകുവാൻ സ്വർഗ്ഗ","സ്ഥലപിതാവിൻ വലമമർന്നോനേ!","പുഴുവതാമീയടിയനു നിൻ","കഴലിണത്താരഭയമേകി","കരളലിഞ്ഞു കൃപയിൽ നടത്തി","നീ വരുന്നേരം","കനകലോകം ചേർത്തുകൊള്ളുക"]]}