{"id":960,"author":"CSD","starts":"verse-1","chorus":["(രീതി: \"യേശു എന്നടിസ്ഥാനം\")"],"bridge":[],"verses":[["എൻ പ്രിയൻ വേഗം വരും","താമസമേതുമില്ല","തൻ വാക്കിന്നില്ല മാറ്റം","നമ്മെ ചേർത്തിടും വേഗം"],["ഏതു നേരത്തുമവൻ","വന്നിടും മേഘങ്ങളിൽ","ആകയാലൊരുങ്ങിടാം","കർത്തൻ വരവിന്നായ്"],["മന്ദത നീക്കിടുക -","ആത്മാവിലുത്സുകരായ്","മന്നവന്നാഗമനം","കാത്തുകാത്തിരുന്നിടാം"],["കൺമോഹം, ജഡമോഹം","ജീവനത്തിൻ പ്രതാപം","ഈ വക ദോഷങ്ങളാൽ","വീണു പോകരുതാരും"],["സർവ്വ വിശുദ്ധിയോടും","നിർമ്മലഭക്തിയോടും","ഉർവ്വിയിൽ വാസം ചെയ്യും","തൻപ്രിയരെ ചേർക്കും താൻ"],["എൻ പ്രിയനെനിക്കുളേളാൻ","ഞാനവന്നുളളവനും","തൻതിരു സവിധമാ -","ണെന്നെന്നുമെൻ പ്രമോദം"],["ഞാനിതാവരുന്നെന്നു","താനുരചെയ്തതിനാൽ","ആമേൻ യേശുകർത്താവേ!","വന്നാലുമെന്നു ചൊല്ലാം"]]}