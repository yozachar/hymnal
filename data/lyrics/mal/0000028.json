{"id":28,"author":"KVS","starts":"chorus","chorus":["യേശുനായകാ വാഴ്ക","ജീവദായകാ നിരന്തം"],"bridge":[],"verses":[["ആദിമുതൽ പിതാവിൻ ശ്രീ തങ്ങിടും മടിയിൽ","വീതാമയമിരുന്ന ചേതോഹരാത്മജനേ"],["പാപം പരിഹരിപ്പാൻ പാരിൽ ജനിച്ചവനേ","ഭൂവിന്നശുദ്ധി നീക്കി ശാപം തകർത്തവനേ"],["അഞ്ചപ്പവും ചെറുമീൻ രണ്ടുമെടുത്തു വാഴ്ത്തി","അയ്യായിരത്തിനതി സംതൃപ്തിയേകിയൊരു"],["ഓടുന്ന ചോരയോടും വാടും മുഖത്തിനോടും","പാടേറ്റു കൈവിരിച്ചു ക്രൂശിൽ കിടന്നവനേ!"],["എൻ ദേവദേവനേയെന്തെന്നെ വെടിഞ്ഞതെന്നു","ഖിന്നാത്മനാ വിളിച്ചു ചൊന്നു മരിച്ചവനേ!"],["ആയാറിലായിരങ്ങളായുള്ള ദൂതരോടും","സ്വീയമഹിമയോടും താനേ വരുന്ന പരാ!"],["ഹാസ്യമാം മുൾമുടിയുമങ്കിയും ചേർന്ന മെയ്യിൽ","രാജസൗഭാഗ്യമുദ്ര ശീഘ്രം ധരിപ്പവനേ"],["സാലേംപുരം യഥാർത്ഥ രാജനിവാസമാക്കാൻ","കാലേ വരുന്ന യൂദ രാജശിഖാമണിയേ"]]}