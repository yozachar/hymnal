{"id":893,"author":"KVS","starts":"verse-1","chorus":[],"bridge":[],"verses":[["വിശുദ്ധ സീയോൻമല തന്നിൽ മുദാ","നിരന്നു നിൽക്കുന്നൊരു സൈന്യമിതാ","അവർക്കു പ്രധാനി കുഞ്ഞാടു തന്നെ","നിറഞ്ഞ സന്തോഷം... ഉണ്ടായവർക്കു"],["പിതാവ് പുത്രനിവർ പേരുകളെ സദാപി","കാണാമിവർ നെറ്റികൾമേൽ","പറഞ്ഞുകൂടാതുളള ഭാഗ്യമോർക്കിൽ","നിറഞ്ഞ സന്തോഷം... ഉണ്ടായവർക്കു"],["സുരർക്കുതകും ഫിഡിൽ മീട്ടുകയാൽ","പെരും ജലത്തിന്നൊലിയെന്നവണ്ണം","വരുന്നുണ്ടുവൈണികശബ്ദമൊന്നു","നിറഞ്ഞ സന്തോഷം... ഉണ്ടായവർക്കു"],["പ്രാചീനരും ജീവികൾ നാലും ചേർന്നു","ദേവാസനത്തിന്നു മുൻനിന്നുകൊണ്ടു","പാടുന്നൊരു നൂതന ഗീതമവർ","വാടാത്ത സന്തോഷം... ഉണ്ടായവർക്കു"],["വിശുദ്ധ കുഞ്ഞാടിന്റെ രക്തമൂലം","വിലയ്ക്കു കൊളളപ്പെട്ടവർക്കൊഴികെ","പഠിച്ചുകൊൾവാൻ കഴിഞ്ഞില്ല തെല്ലും","തുടർന്നവർ പാടും... ആ ദിവ്യഗീതം"],["എഴുപത്തു രണ്ടുരണ്ടായിരമോ","തിരഞ്ഞെടുത്തോരിവർ കന്യകമാർ","അശുദ്ധരായ് തീർന്നില്ല സ്തീകൾ മൂലം","അവർക്കു സന്തോഷം... ഉണ്ടെന്നുമെന്നും"],["കുഞ്ഞാടിനെയെങ്ങുമേ പിന്തുടരും","സന്യാസികളാമിവർ മന്നിൽനിന്നു","ഒന്നാം ഫലമായ് വരിച്ചുളളവരാണന്യായവും","ഭോഷ്കും... ഇല്ലായവർക്കു"],["ഇല്ലില്ല കളങ്കമവർക്കു തെല്ലും","ചൊല്ലാർന്ന മഹത്വവുമുണ്ടവർക്കു","വല്ലായ്മയശേഷവും നീങ്ങിയതാൽ","എല്ലാറ്റിലുമെല്ലാമോ... ദൈവമത്രേ"]]}