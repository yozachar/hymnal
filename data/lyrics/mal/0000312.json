{"id":312,"author":"TKS","starts":"chorus","chorus":["എന്തോരത്ഭുത പുരുഷൻ ക്രിസ്തു","തന്റെ മഹിമ നിസ്തുലം","ഇത്ര മഹാനായ് ഉത്തമനാകുമൊരു -","ത്തനെയുലകിൽ കാണുമോ!"],"bridge":[],"verses":[["ഉന്നത ദൈവനന്ദനനുലകിൽ","വന്നിതു കന്യാജാതനായ്","ഇന്നോളമൊരാൾ വന്നില്ലിതുപോൽ","തന്നവതാരം നിസ്തുലം"],["തല ചായ്പാനായ് സ്ഥലമില്ലാത്തോൻ","ഉലകമഹാന്മാർ മുമ്പിലും","തലതാഴ്ത്താതെ നിലതെറ്റാതെ","നലമൊടു ജീവിച്ചത്ഭുതം"],["കുരുടർ കണ്ടു, തിരുടർ വിരണ്ടു","ശാന്തത പൂണ്ടുസാഗരം","തെല്ലിരകൊണ്ടു ബഹുജനമുണ്ടു","മൃതരുയിർപൂണ്ടു ക്രിസ്തനാൽ"],["കലുഷതലേശം കാണുന്നില്ലീ","മനുജനിലെന്നുര ചെയ്തു ഹാ!","മരണമതിൻ വിധിയെഴുതിയതിവനെ","പ്രതിമാത്രം ഭൂവിയത്ഭുതം"],["പാറ പിളർന്നു, പാരിളകുന്നു","പാവനമൃതരുയിരാർന്നു ഹാ!","കീറുകയായ് തിരശ്ശീലയും തൻ","മൃതിനേരം സൂര്യനിരുണ്ടുപോയ്"],["ഭൂതലനാഥൻ തന്നുടെ മരണം","കാണുക ദുർവ്വഹമായതോ","ഭൂരിഭയം പൂണ്ടിളകുകയോയീ","പ്രകൃതികളഖിലമിതത്ഭുതം!"],["മൃതിയെ വെന്നവനുയിർത്തെഴുന്നേറ്റു","ഇതിനെതിരാരിന്നോതിടും?","ഹൃദിബോധം ലവമുളേളാരെല്ലാം","അടിപണിയും തൻ സന്നിധൗ"],["ഒലിവെന്നോതും മലയിൽ നിന്നും","തിരുജനമരികിൽ നിൽക്കവേ","ചരണമുയർന്നു ഗഗനേ ഗതനായ്","താതന്നരികിലമർന്നു താൻ"],["ജയ ജയ നിസ്തുല ക്രിസ്തുരാജൻ","ജയ ജയ നിർമ്മലനായകൻ","ജയ ജയ ഘോഷം തുടരുക ജനമേ","ജയം തരും നാഥനു സ്തോത്രമേ."]]}