{"id":140,"author":"MEC","starts":"chorus","chorus":["പാപിയിൽ കനിയും പാവന ദേവാ!","പാദം പണിഞ്ഞിടുന്നേൻ..","പാപിയാമെന്നെ സ്നേഹിച്ചോ നീ","പാരിലെന്നെ തേടി വന്നോ!"],"bridge":[],"verses":[["ദുഷ്ടനരനായ് ദൂഷണം ചെയ്തു","ദൂരമായിരുന്നേൻ..","തേടിയോ നീ എന്നെയും വൻ","ചേറ്റിൽ നിന്നുയർത്തിയോ നീ!"],["എൻപാപം തീർപ്പാൻ പരലോകം ചേർപ്പാൻ","ഹീന നരനായ് നീ...","എന്തു ഞാനിതിനീടു നൽകിടും?","എന്നും നിന്നടിമയാം ഞാൻ"],["വിണ്ണിൻ മഹിമ വെടിഞ്ഞു നീയെന്നെ","വിണ്ണിൽ ചേർത്തിടുവാൻ...","നിർണ്ണയം നിൻ സേവയെന്യേ","ഒന്നുമില്ലിനിയെൻ മോദം"],["പാപത്തിൻ ഫലമാം മരണത്തിൻ ഭയത്തെ","ജയിച്ചവൻ നീയൊരുവൻ...","ജീവനും സമാധാനവും എൻ","സർവ്വവും നീയേ നിരന്തം"],["മായയാം ഉലകിൻ വേഷവിശേഷം","വെറുത്തേൻ ഞാനഖിലം...","നിസ്തുലം നിൻസ്നേഹമെൻ മനം","അത്രയും കവർന്നു നാഥാ"]]}