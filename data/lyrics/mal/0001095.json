{"id":1095,"author":"VN","starts":"verse-1","chorus":["യത്നിക്ക, യത്നിക്ക, തേടുക, നേടുക","ആശിക്ക, പ്രാർത്ഥിക്ക","കർത്താവു വരും വേഗത്തിൽ"],"bridge":[],"verses":[["വേലയ്ക്കു വേലയ്ക്കു","ദൈവദാസന്മാർ നാം","ക്രിസ്തൻ കാണിച്ച പാത","നാം പിൻചെല്ലണം","ഇങ്ങു വാഴാൻ അല്ല","ശുശ്രൂഷ ചെയ്‌വാൻ","ഇഹത്തിൽ പിറന്നു","സ്വർഗ്ഗരാജാവു താൻ"],["വേലയ്ക്കു വേലയ്ക്കു","ചുറ്റും നോക്കുക നാം","എങ്ങും വാഴും അസത്യത്തെ","പോക്കുക നാം","സർവ്വസൃഷ്ടിയും യേശുവെ","കാണും വരെ","ഉയർത്തിടുക നാം സത്യമാം കൊടിയെ"],["വേലയ്ക്കു വേലയ്ക്കു","ദൈവദ്രോഹങ്ങളും","വ്യാജമാർഗ്ഗങ്ങൾ നാശത്തിൻ മോഹങ്ങളും","ദൈവഭൂമിയിൽ വർദ്ധിക്കു -","ന്നോർ സമയേ","സ്വസ്ഥത യോഗ്യമോ","ക്രിസ്തൻ ദാസന്മാരേ!"],["വേലയ്ക്കു വേലയ്ക്കു","ഇന്നു രക്ഷയിൻ നാൾ","എങ്കിലും നിത്യവും പാപശിക്ഷകളാൽ","ആയിരം ആയിരം നശിച്ചിടുന്നിതാ","രക്ഷിപ്പാൻ രക്ഷിപ്പാൻ","എൻ സഹോദരാ! വാ"],["വേലയ്ക്കു വേലയ്ക്കു","ഓരോ കഷ്ടങ്ങളും പരിഹാസങ്ങൾ","ഹിംസകൾ നഷ്ടങ്ങളും","സഹിച്ചും വഹിച്ചും","കൊണ്ടദ്ധ്വാനിക്ക നാം","എന്നാൽ ക്രിസ്തുവിൻ","സത്യസേവകരാം"],["വേലയ്ക്കു വേലയ്ക്കു","പിന്നെ സ്വസ്ഥതയും","കർത്തൻ ദാസരാം നാം","നിത്യം ആസ്വദിക്കും","എൻ സന്തോഷത്തിലേക്കു","പ്രവേശിക്കുക","എന്നു താൻ അരുളിച്ചെയ്യും","ഹല്ലേലുയ്യാ"]]}