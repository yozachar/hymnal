{"id":1100,"author":"MEC","starts":"chorus","chorus":["ഇരവിന്നിരുൾ നിര തീരാറായ്","പകലിൻ കതിരൊളി കാണാറായ്","പുതിയൊരു യുഗത്തിൻ പുലരിവരും","നീതിയിൻ കതിരോനൊളി വിതറും","അധിപതി യേശു വന്നിടും","അതുമതിയാധികൾ തീർന്നിടും"],"bridge":[],"verses":[["ഉണരിൻ ഉണരിൻ സോദരരേ!","ഉറങ്ങാനുളേളാരു നേരമിതോ?","ഉയിർതന്നോനായ് ജീവിപ്പാൻ","ഉണ്ടോ വേറൊരു നേരമിനി?"],["തരിശു നിലത്തെയുഴാനായി","തിരുവചനത്തെ വിതയ്ക്കാനായ്","ദരിശനമുളളവരെഴുന്നേൽപ്പിൻ","കുരിശിൻ നിന്ദ വഹിക്കാനായ്"],["ഇന്നു കരഞ്ഞു വിതയ്ക്കുന്നു","പിന്നവരാർപ്പോടു കൊയ്യുന്നു","ഇന്നു വിതയ്ക്കാ മടിയന്മാരന്നു","കരഞ്ഞാൽ ഗതിയെന്ത്?"],["കത്തിത്തീർന്നൊരു കൈത്തിരിപോൽ","പൂത്തുപൊഴിഞ്ഞൊരു പൂവെപ്പോൽ -","എത്തിത്തിരികെ വരാതെ പോം","കർത്തവ്യത്തിൻ നാഴികകൾ"],["സ്നേഹം നമ്മുടെയടയാളം","ത്യാഗം നമ്മുടെ കൈമുതലാം","ഐക്യം നമ്മുടെ നല്ല ബലം","വിജയം നമ്മുടെയന്ത്യഫലം -"],["തീയിൽ നമ്മുടെ വേലകളെ","ശോധനചെയ്യും വേള വരും","മരം പുല്ലുവയ്ക്കോൽ ഇവ വെന്തു","പോയാൽ ബാക്കിവരും എന്ത്?"],["ഇന്നിഹ നിന്ദിതർ ഭക്തഗണം","അന്നു നടത്തും ഭൂഭരണം","കേഴും ഖിന്നത തീർന്നവരായ്","വാഴും നമ്മൾ മന്നവരായ്"]]}