{"id":472,"author":"TKS","starts":"chorus","chorus":["എന്താനന്ദം യേശുമഹേശനെ","പിന്തുടരുന്നതു മനമേ!","വൻതാപമതിൽ താൻ തണലേകും","സന്തതമവൻ തുണയാകും"],"bridge":[],"verses":[["ഭാരമെഴുന്നീ പാരിടവാസം","പാർക്കുകിലെന്തു പ്രയാസം","ഭാരമശേഷം തന്നുടെ ശീർഷം","തീർക്കുമതെന്താശ്വാസം"],["യുദ്ധവിപത്തും സത്യവിരുദ്ധവു","മിദ്ധരയിൽ വളർന്നാലും","മർത്യരെല്ലാരുമെതിർത്തുവെന്നാലും","നൽകിടുമവൻ സങ്കേതം"],["ഭീതിയകറ്റി കൂടെ നടത്തി","പ്രീതി വളർത്തി ദിനവും","ക്ഷീണിക്കും സമയം താങ്ങിടും","സദയം കാണിക്കും നൽവഴിയഭയം"],["ഒരു തുണയിതുപോലൊരുവനില്ലുലകിൽ","കരുതുവതിന്നുമില്ലറികിൽ","മരണമാം യോർദ്ദാൻ കരയിലുമരികിൽ","ശരണമവൻ തരുമൊടുവിൽ"]]}