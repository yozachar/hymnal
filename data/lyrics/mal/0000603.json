{"id":603,"author":"TKS","starts":"verse-1","chorus":[],"bridge":[],"verses":[["1.ഉന്നതനേ! വന്നടിയാരെ","വീണ്ടെടുത്ത നാഥാ!","നിന്നെയല്ലാതൊന്നുമെങ്ങൾ -","ക്കേതുമിഷ്ടമാകാ","നിന്നുയിരെ തന്നരിയെ -","വെന്നു വീണ്ടെടുപ്പാൻ","നീ കനിഞ്ഞതോർത്തു","ഞങ്ങൾ കീർത്തനങ്ങൾ പാടും"],["നിന്മഹിമയോതുവതിനി -","മ്മാനവർക്കസാദ്ധ്യം","വാനവർക്കുമത്ഭുതമാം നിൻ","പ്രവർത്തനങ്ങൾ","നിൻ ദയയോ സിന്ധുസമം","എന്തതീതം നാഥാ!","ചിന്ത ചെയ്യുന്തോറുമേതു","മന്തമില്ലയൊന്നും -"],["നിന്നരികേ വന്നൊരുവരും","ലജ്ജിതരായില്ല","നിങ്കലേക്കു നോക്കിയോർ","പ്രശോഭിതരായല്ലോ","നിന്മുഖമോ സുന്ദരമേ","കണ്ടുകൺകുളിർത്തും","നിൻവചനം കേട്ടുകൊണ്ടും","നാൾകഴിക്കുമെങ്ങൾ"],["കൺമണി പോൽ കരുതി","ദിനവും കാത്തിടുന്നു നാഥാ!","നിൻജനമാമെങ്ങളെ നീ എത്ര ഭദ്രമായി","നീ വരുമേ അന്നുവരെ","നിന്നെയോർത്തു പാർക്കും","പിന്നെ നിന്നോടൊന്നു ചേർന്നു","വാഴുമെങ്ങളെന്നും -"],["ഹല്ലേലുയ്യാ ചൊല്ലിയടിയർ","വാഴ്ത്തിടുന്നു നാഥാ!","അല്ലലെല്ലാം തീർന്നു","തെല്ലുമില്ല ചഞ്ചലം ഹാ!","നല്ലവനേ! വല്ലഭനേ! ഉളളകാലമെല്ലാം","നിന്നിലെങ്ങളുല്ലസിച്ചു","ഹല്ലേലുയ്യാ പാടും"]]}