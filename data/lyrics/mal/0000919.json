{"id":919,"author":"VN","starts":"verse-1","chorus":["ഏകയാഗത്താൽ വന്നു രക്ഷ","ഏകയാഗത്താൽ തീർന്നു ശിക്ഷ","ക്രൂശിക്കപ്പെട്ട മദ്ധ്യസ്ഥനാം","യേശുവിൽ വന്നു പുത്രത്വം"],"bridge":[],"verses":[["ക്രിസ്തുവിലില്ല ന്യായപ്രമാണം","ക്രൂശിന്മേൽ വന്നതിന്നവസാനം","നമ്മുടെ പാപം വഹിച്ചുതാൻ","നമ്മുടെ ശാപം സഹിച്ചുതാൻ"],["ദൈവത്തിൻ മക്കൾ മധുരനാമം","പുത്രനിൽ വന്നീ സ്വർഗ്ഗീയസ്ഥാനം","ദത്തിനാലല്ല ജനനത്താൽ","മേലിൽനിന്നുളള ശക്തിയാൽ"],["എവിടെയുണ്ടോ അക്ഷര വാഴ്ച","അവിടെയുണ്ടു ജഡത്തിൻ താഴ്ച","നന്മയെ ചെയ്‌വാൻ ആഗ്രഹിക്കും","തിന്മയത്രേ നിവർത്തിക്കും"],["ന്യായപ്രമാണത്തിന്നു മരിച്ചു","ഉയിർത്ത യേശുവിനെ ധരിച്ചു","പരിശുദ്ധാത്മാവിൽ ജീവിപ്പാൻ","വിളിച്ചു നമ്മെ ദൈവം താൻ"],["മോശെയിൻ സേവ അയ്യോ! പ്രയാസം","യേശുവിൻ സേവ എന്തൊരുല്ലാസം","ജഡം ആത്മാവിൻമേൽ ഭരണം","ചെയ്യാത്ത ദിവ്യസ്വാതന്ത്ര്യം"],["രക്ഷയ്ക്കായ് പ്രവർത്തിക്കയെന്നല്ല","രക്ഷ സമ്മാനിച്ചത്രേ തൻ നല്ല","ഹിതം ചെയ്യുന്നുളളിൽ ദൈവം താൻ","ഇതിൽ നിൽക്കുന്നോൻ ഭാഗ്യവാൻ"],["പ്രവർത്തിക്കുന്നോൻ ആയതു ദൈവം","നിവർത്തിക്കുന്നോൻ ആയതും ദൈവം","സർവ്വരിൽ സർവ്വം തൻ നിർമ്മിതം","സർവ്വവും തൻ കൃപാവരം"]]}