{"id":623,"author":"KV S","starts":"verse-1","chorus":[],"bridge":[],"verses":[["ഏറ്റം ചെറിയ ജ്യോതിസ്സേ","ലോകത്തിന്നു മുകളിൽ നീ","വാനത്തിങ്കൽ വൈരം പോൽ","നിൽക്കുന്നതാശ്ചര്യമാം"],["ശോഭിക്കുന്ന സൂര്യൻ താൻ","അസ്തമിക്കും വേളയിൽ","കാണിക്ക നിൻശോഭയെ","രാമുഴുവൻ ലോകത്തിൽ"],["ഇരുളിലുളള പാന്ഥനു","വഴി തെളിച്ചു കാട്ടുവാൻ","നീ പ്രകാശിച്ചില്ലെങ്കിൽ","തെറ്റിപ്പോമാ സാധുതാൻ"],["നിന്നെക്കണ്ടുഞാനിതാ","സന്തോഷിക്കുന്നീവിധം","നിന്നെയാക്കിവയ്ക്കുവാൻ","ദൈവം ഹിതമായല്ലോ!"],["ഇത്ര ദൂരമെത്തും നിൻ","കാന്തിയേവമെങ്കിലോ","നിന്നോടടുത്തിടുമ്പോൾ","എന്തു ശോഭ കണ്ടിടും!"],["പരിചയിക്കുംതോറും നിൻ","കുറവില്ലാത്ത ശോഭയെ","കാണുന്നുണ്ടുഞങ്ങളീ","നിന്നിലെന്നും ജ്യോതിസ്സേ!"],["കാലമെത്ര കഴികിലും","മാറ്റമിന്നേ നാൾവരെ","നിന്നിലില്ല നിത്യമായ്","നീയിരിക്കുമിങ്ങനെ"],["മിന്നിടുന്ന കീടങ്ങൾ","നിന്റെ കാന്തിയേന്തുകിൽ","നിൽക്കുമോ നിൻസത്യമാം","ശോഭയ്ക്കു മുൻപായവ"],["ചുട്ടെടുത്ത സ്വർണ്ണത്തിൻ","കട്ടപോൽ നീ മിന്നിടും","വാനലോകത്തിങ്കൽ നീ","എന്നെന്നേക്കും ജ്യോതിസ്സേ!"]]}