{"id":502,"author":"VN","starts":"verse-1","chorus":[],"bridge":[],"verses":[["മരണം ജയിച്ച വീരാ!","എൻ കർത്താവാം യേശുവേ!","എന്റെ മരണവും തീരെ","വിഴുങ്ങിയ ജീവനേ!","നിന്റെ ജീവൻ എന്നിൽ വേണം","വേണ്ടസ്വന്ത ജീവിതം","നീ എന്നുളളിൽ വസിക്കേണം","എന്നത്രേ എൻ താൽപര്യം"],["ലോകത്തിനും പാപത്തിനും","ക്രൂശിൻമേൽ ഞാൻ മരിച്ചു","ജീവന്റെ പുതുക്കത്തിനും","നിന്നെയത്രേ ധരിച്ചു","സ്വർഗ്ഗത്തിലിപ്പോളെൻ ജീവൻ","യേശു താനെൻ പാർപ്പിടം","ഉന്നതങ്ങളിൽ ഈ ഹീനൻ","വാഴുന്നെന്തോരാശ്ചര്യം!"],["ജീവവെളളം ഒഴുകുന്നു","നനയ്ക്കുന്നെൻ ഹൃദയം","പുഷ്പങ്ങളായ് പുഷ്പിക്കുന്നു","ശാന്തിസ്നേഹം ആനന്ദം","ഇതെൻ പ്രിയന്നുളളതോട്ടം","ഇതിൽ നടക്കുന്നു താൻ","രാവും പകലും തൻനോട്ടം","ഉണ്ടതിന്മേൽ കാക്കുവാൻ"],["നിന്റെ ശക്തി എന്റെ ശക്തി","എല്ലാറ്റിലും മതി ഞാൻ","നിന്റെ ഭക്തി എന്റെ ഭക്തി","ഹാ! നിന്നിൽ ഞാൻ ധനവാൻ","എന്റെ പ്രിയനെനിക്കുളേളാൻ","അവനുളേളാൻ ഞാനുമായ്","ക്രൂശിൽ സ്വന്തരക്തം തന്നോൻ","എന്നെ വാങ്ങി തനിക്കായ്"],["യേശു എൻ വിശ്വാസക്കണ്ണു","കാത്തു സൂക്ഷിക്കേണമേ","അതിൽ ഇഹലോകമണ്ണു","വീണുമയക്കരുതേ","സാത്താൻ ഓരോ ചിന്തകളെ","ഈച്ചകളെ എന്നപോൽ","അയച്ചാൽ കൺപോളകളെ","ഉടൻ നീ അടച്ചുകൊൾ"],["ലോകം വേണ്ടാ ഒന്നും വേണ്ടാ","മതി യേശു എനിക്കു","സാത്താനേ നീ ആശിക്കേണ്ടാ","കൊണ്ടുപോ നിൻ ചരക്കു","കഴുപോലെ പറക്കുന്നു","മേലോട്ടു എൻ ഹൃദയം","ഭൂമി താഴെ കിടക്കുന്നു","ദൂരെ അതിൻ അശുദ്ധം"],["യേശുവേ നീ ജീവിക്കുന്നു","ഞാനും എന്നും ജീവിക്കും","നിത്യജീവൻ നിന്നിൽ നിന്ന്","എന്നിൽ എന്നും ഒഴുകും","സ്വർഗ്ഗത്തിൽ നീ ഇരിക്കുന്നു","വേഗം ഞാനും ഇരിക്കും","സ്നേഹത്തിൻ സംസർഗ്ഗത്തിന്നു","നിന്റെ കൂടെ വസിക്കും"]]}