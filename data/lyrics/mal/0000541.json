{"id":541,"author":"GP","starts":"chorus","chorus":["യേശുവിൻ അജഗണം നമ്മൾ","ലേശവും ഭയം കലരേണ്ട!","ശാശ്വത ഭുജത്താലവൻ നമ്മെ നടത്തും","ആലസ്യമെല്ലാമകറ്റും ഹാലേലുയ്യ!"],"bridge":[],"verses":[["കണ്മണി പോലവൻ കാക്കും","കന്മഷക്കൂരിരുൾ നീക്കും","നന്മയും കൃപയും നമ്മെ പിന്തുടരും","ഉല്ലാസമായ് വഴിനടത്തും ഹാലേലുയ്യ!"],["ഭീതിയിൻ കാർമൂടും നേരം","പ്രീതിയിൻ വാനൊളി വീശും","ആധിയും വ്യാധിയുമെല്ലാമവൻ ഹനിക്കും","ആമോദമായവൻ നടത്തും ഹാലേലുയ്യ!"],["മാധുര്യ തൂമൊഴി തൂകും","മാനസവേദന മാറ്റും","ക്രൂശിന്റെ പാതയിൽ എന്നും നമ്മെ നടത്തും","ആനന്ദമായവൻ പുലർത്തും ഹാലേലുയ്യ!"],["കാഹളധ്വനി നമ്മൾ കേൾക്കും","കർത്താവിൻ വീട്ടിൽ നാം ചേരും","നിസ്തുല്യമഹസ്സിൽ നിത്യം നമ്മൾ വസിക്കും","ഹല്ലെലുയ്യ പാടി സ്തുതിക്കും ഹാലേലുയ്യ!"]]}