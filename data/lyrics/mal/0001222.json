{"id":1222,"author":"KVS","starts":"verse-1","chorus":[],"bridge":[],"verses":[["പ്രഭാകരനുദിച്ചുതൻ","പ്രഭ തിങ്ങി വിളങ്ങുമീ -","പ്രഭാതത്തിൽ ദേവേശനെ","സഭയമായ് സ്തുതിക്ക നാം"],["ഇരുൾ മാറി വെളിവിതാ","ധരണിമേൽ തിളങ്ങുന്നു","മറവിനുളളടങ്ങിന പൊരുളുകൾ","തെളിയുന്നു"],["അതിതരാം ശ്രമം മൂലം മതി","തളർന്നുറങ്ങിന -","ക്ഷിതിതല നിവാസികൾ","അതിസുഖമുണരുന്നു"],["മരണതുല്യമാം നിദ്രാ -","ഭരമതിന്നധീനമാ","യിരുന്നൊരു ജഗദാകെ","പുതുജീവൻ ധരിക്കുന്നു"],["വരിക നാമൊരുമിച്ചു","പരന്നടിപണിഞ്ഞിടാം","തിരുഹിതമല്ലോ ഭൂവിൽ","പരിവർത്തിച്ചിടുന്നതു"],["തിരുപ്പദമകാലത്തിൽ","തിരക്കുകിലലഭ്യമാം","മരിക്കിലുമിരിക്കിലും","നമുക്കതു ശരണ്യമേ"],["തിരുസ്വരമെഴുതിന","കുറിപ്പുകൾ പഠിക്ക നാം","തിരുവചസ്സറിവില്ലാത്തരങ്ങളെ","തുരത്തുന്നു"],["ദുരിതത്തിൻ ഫലമായ","മരണത്തെ തുലയ്ക്കുന്നു","കരയുന്ന ജനങ്ങൾക്കു","പുരുമോദമരുളുന്നു"]]}