{"id":319,"author":"MEC","starts":"chorus","chorus":["വാനം തന്നുടെ സിംഹാസനമാം","ഭൂമിയോ പാദപീഠവുമാം","ഇത്രമഹത്വമെഴുന്നൊരു ദൈവം","വന്നോ മന്നിൽ താണവനായ് - അവൻ","തീർന്നോ ഹീന മാനവനായ്"],"bridge":[],"verses":[["പാപത്തിൻ വഴിയിൽ നാശത്തിൻ","കുഴിയിൽ വീണവനാമെന്നെ","തേടിവരാൻ കൈതാങ്ങിയെടുക്കാ -","നവനേ തുനിഞ്ഞുളളൂ - എന്നേശു"],["കാണാതെപോയാരാടിനെത്തേടി","വന്ന നല്ലിടയനവൻ","കണ്ടുപിടിച്ചു തോളിലെടുത്തു","വീടു വന്നിടുവോളം - എന്നേശു"],["കുരുടനു കണ്ണും ചെകിടനു കാതും","മുടന്തനു കാലുമവൻ","വഴിയറിയാതെ വലയുന്നവനു","വഴിയും ജീവനുമാം - എന്നേശു"],["എന്തൊരു താഴ്മയെന്തൊരു ത്യാഗം!","എന്തൊരു സ്നേഹമിതോ!","ചിന്തിച്ചിടുകിൽ സിന്ധുസമാനം","അന്തമില്ലതിരുമില്ല - എന്നേശു"]]}