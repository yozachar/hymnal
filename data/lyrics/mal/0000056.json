{"id":56,"author":"MEC","starts":"chorus","chorus":["വാഴ്ത്തുവിൻ ക്രിസ്തുയേശുവിൻ","പാദം വന്ദിപ്പിൻ","രക്തം ചിന്തി വീണ്ടെടുത്ത ജീവനാഥനെ","വാഴ്ത്തുവിൻ വീണു വന്ദിപ്പിൻ"],"bridge":[],"verses":[["ഇല്ലില്ലിതുപോൽ നല്ലോരു നാഥൻ","എല്ലാർക്കുമായ് തൻ ജീവൻ വെടിഞ്ഞവൻ","എല്ലാ നാവുമേറ്റു ചൊല്ലണം","കർത്താവെന്നു ചൊല്ലണം","എല്ലാ മർത്യരും തൻ മുൻവണങ്ങണം","മുഴങ്കാൽ മടക്കണം"],["വീടുവിട്ടോടി പാപക്കുഴിയിൽ","വീണുവലഞ്ഞു കാണാതെ പോയി നാം","വേറില്ലാരും കണ്ടെടുക്കുവാൻ","നമ്മെ വീണ്ടെടുക്കുവാൻ","വീട്ടിലെത്തുംവരെ തോളിലേന്തുവാൻ","സ്നേഹകൈയിൽ താങ്ങുവാൻ"],["സ്വർഗ്ഗത്തിലുമീ ഭൂമിയിലും താൻ","സർവ്വാധികാരം പ്രാപിച്ച നായകൻ","ആകയാൽ തൻസേവ ചെയ്യുവിൻ","പാദസേവ ചെയ്യുവിൻ","ലോകാവസാനംവരെ കൂടെയുണ്ടവൻ","മാറാതെന്നുമുണ്ടവൻ"],["കൈവേലയല്ലാ വീടൊന്നു വിണ്ണിൽ","കൈവശമാകും നമ്മൾക്കു ഭാവിയിൽ","കാന്തനോടൊത്താനന്ദിച്ചിടാം","അവിടാശ്വസിച്ചിടാം","കാലാകാലങ്ങളായ് വിശ്വസിച്ചവ -","രെല്ലാമൊന്നു ചേർന്നിടും"]]}