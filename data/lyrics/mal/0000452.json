{"id":452,"author":"VN","starts":"verse-1","chorus":[],"bridge":[],"verses":[["യഹോവ എത്ര നല്ലവൻ","തൻ ആശ്രിതർക്കെല്ലാം","മാറാത്ത മഹാവിശ്വസ്തൻ","താൻ നിത്യപാറയാം"],["വിശുദ്ധി തൻ സിംഹാസനം","നീതിയും തൻ ചെങ്കോൽ","തൻ നിത്യ പ്രീതി വാത്സല്യം","മഹാസമുദ്രം പോൽ"],["ക്രിസ്തേശുവിൽ തൻ നിയമം","നമ്മോടു സ്ഥാപിച്ചു","സമ്പൂർണ്ണപാപമോചനം","നൽകാൻ പ്രസാദിച്ചു"],["താൻ ഉന്നതത്തിൽ വാഴുന്നു","രാജാധിരാജാവായ്","പാതാളത്തോളം താഴുന്നു","തൻഭക്തർ രക്ഷയ്ക്കായ്"],["നേരുളളവരിൻ രക്ഷകൻ","അനാഥർക്കും പിതാ","വിശുദ്ധന്മാരിൻ സ്നേഹിതൻ","ഇതത്രേ യഹോവാ"],["ദുഃഖങ്ങളിൽ ആശ്വാസങ്ങൾ","ആരോഗ്യം രോഗത്തിൽ","ആത്മാവിൽ ദിവ്യോല്ലാസങ്ങൾ","ഉണ്ട് യഹോവയിൽ"],["താൻ സർവ്വശക്തൻ ആകയാൽ","തൻമേൽ നാം ചാരുക","താൻ സത്യവാനായ് പാർക്കയാൽ","തന്നിൽ നാം തേറുക"],["ഈ ഭൂമിയിൽ സമാധാനം","സ്വർഗ്ഗീയ പൗരത്വം","യഹോവയിൻ കൃപാദാനം","തൻഭക്തർ ധന്യരാം"],["യഹോവ നാമമാഹാത്മ്യം","വർണ്ണിപ്പാൻ ആവില്ല","തനിക്കു നിത്യ വന്ദനം","സ്തുതിയും സർവ്വദാ"]]}