{"id":958,"author":"KVS","starts":"chorus","chorus":["നരേന്ദ്രസൂനോ! നാഥാ! വന്നിടുക"],"bridge":[],"verses":[["ഗിരീന്ദ്രശൃംഗമതിൽനിന്നു","മേഘമണ്ഡലത്തിൽ","സുരേന്ദ്ര ലോകം പൂകിയൊരു","യേശു ദേവാ!","ഭവാൻ പോയപോലെ","വീണ്ടുംവന്നിടുക"],["കണ്ണുനീർ നിറഞ്ഞ തന്റെ","ശിഷ്യരെ കരത്താൽ","തിണ്ണമായനുഗ്രഹിച്ച ദേശികേശാ!","ഞങ്ങൾക്കാശിസ്സേകാൻ - വീണ്ടും","വന്നിടുക"],["ദിവ്യമാം തിരുവചസ്സിന്നവ്യയാധികാരം","ഭൂമിയിൽ പുനഃസ്ഥാപിപ്പാൻ രാജവര്യാ!","ഭവൽസേനയോടെ - വീണ്ടും","വന്നിടുക"],["ഈയുഗത്തിന്നന്ത്യം വരെ","ഞങ്ങളോടുകൂടെ","താനിരുന്നു കൊളളുമെന്നു വാക്കു തന്ന","സത്യപാലകനേ നാഥാ! വന്നിടുക"],["രാവകന്നു ശോഭചിന്തും","സുപ്രഭാതമിപ്പോൾ","താവകമാം വരവിനാൽ ലഭ്യമാകാൻ","ബഹുവാഞ്ഛയോടെ - ഞങ്ങൾ -","കാത്തിടുന്നേ"],["ശീതളക്കാറ്റേശി ഞങ്ങളാകവേ","കുളിർത്തു","പോയിടായ്‌വാൻ വന്നു നിന്റെ","കാന്തി ചേരും","കരം തന്നിലേന്തി - ചൂടു -","നൽകണമേ നീ"],["പൂർവ്വദിക്കിലുയരുന്ന","ബാലസൂര്യൻ പോലെ","പൊൻകരങ്ങൾ നീട്ടി കൃപ","പൂണ്ടടിയാർ","മനത്താമരകൾ - വിട - ർത്തിടുക നീ"],["നീലനിറമാണ്ട വാനം","പൂക്കളിൻ സുഗന്ധം","തൂകുമൊരു കുളിർകാറ്റും പച്ചയായ","വില്ലീസാൽ പുതച്ച ഭൂവും - നൽകിടുക"],["ആദിമനുഷ്യന്റെ മഹാപാത -","കത്താൽ നഷ്ട -","മായ ദിവ്യാനുഗ്രഹങ്ങൾ വീണ്ടുമേകാൻ","ഉടൽ യാഗം ചെയ്ത - ദേവാ! നീ ജയിക്ക"]]}