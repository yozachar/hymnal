{"id":815,"author":"MEC","starts":"chorus","chorus":["കൈവിടില്ലെന്നെയെൻ കർത്താവേ! നീ","കൈവിട്ടാൽ പിന്നെയൊ -","ന്നാശ്രയിപ്പാൻ വേറേ","ആരുമില്ലൂഴിയിൽ കർത്താവേ!","എനിക്കാരുമില്ലൂഴിയിൽ കർത്താവേ!"],"bridge":[],"verses":[["കൈവിടുകില്ല ഞാനൊ -","രുനാളുമെന്നുളള","വാക്കെനിക്കുണ്ടതിൽ","വിശ്വസിക്കുന്നു ഞാൻ","വാനവും ഭൂമിയും മാറുമെന്നാകിലും","വാനവവാഗ്ദത്തം മാറുന്നതല്ലല്ലോ"],["എന്നുടെ വിഷമങ്ങൾ","വ്യക്തമായറിയുവാൻ","നിന്നെപ്പോലില്ലെനിക്കാരുമെൻ ദൈവമേ!","ഉറ്റവരായാലും ഉത്തമരായാലും","തെറ്റിദ്ധരിപ്പതീ മർത്ത്യസ്വഭാവമാം"],["മർത്ത്യരെന്നാവശ്യമെന്തിന്നറിയുന്നു?","നിത്യദയാനിധേ! നീയറിഞ്ഞാൽ മതി","അറിഞ്ഞു നീ നൽകുന്ന -","തിമ്പമോ തുമ്പമോ അനുഗ്രഹമാ -","ണെനിക്കതു മതിയെപ്പോഴും"],["ഒന്നിലുമേലൊന്നായ്","വന്നിടുന്നെൻ മുമ്പിൽ","കുന്നുപോൽ വൻ തിര -","മാലകൾ ക്ലേശങ്ങൾ","നീ കനിഞ്ഞാൽ മതിയൊന്നു ചൊന്നാൽ മതി","ഭീകരദുരിതങ്ങളാകെയമർന്നുപോം"],["എത്ര നിസ്സാരമാം കാര്യമണെങ്കിലും","എന്നെക്കൊണ്ടാവില്ല","സാധിപ്പാൻ ദൈവമേ! ഏതിനും","നിൻതുണ വേണമെന്നേരവും","ഏഴയെൻ ബലമെല്ലാം നിന്നിലാണേശുവേ!"]]}