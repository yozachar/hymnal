{"id":55,"author":"KVS","starts":"chorus","chorus":["മാനുവേൽ മനുജസുതാ! - നിന്റെ","മാനമേറും തൃപ്പദങ്ങൾ വണങ്ങി ഞങ്ങൾ","മംഗളമോതിടുന്നിതാ - നിത്യം","മഹിമയുണ്ടായിടട്ടെ നിനക്കു നാഥാ!"],"bridge":[],"verses":[["ഏദനിലാദിമനുജർ ചെയ്ത","പാതകം പരിഹരിപ്പാൻ ഭൂതലേ വന്നു","ക്രൂശതിൽ മരിച്ചുയിർത്ത നിന്റെ","പേശലമാം ചരിതമെന്തതി വിപുലം!"],["വൻപരുമനുനിമിഷംപാടി","കുമ്പിടുന്ന ഗുണമെഴുമധിപതിയെ","ചെമ്പകമലർ തൊഴുന്ന പാദമൻപിനോടെ","നമിക്കുന്നു നമിക്കുന്നിതാ"],["നീചരായ് ഗണിച്ചിരുന്നപേത്ര","നാദിയായ ധീവരരെ ദിവ്യകൃപയാൽ","ശേഷി കൊണ്ടലങ്കരിച്ചുപരം","പ്രേഷണം ചെയ്തവനിയിൽ ഗുരുക്കളായ് നീ"],["വന്ദനം പരമഗുരോ! നിന്റെ","നന്ദനീയമാം ഗുണങ്ങളുരപ്പതാമോ?","ചന്ദനം പുഴുകിവയെക്കാളും","തോന്നിടുന്നു നിൻചരിതം സുരഭിയായി"],["അൽപ്പമാമുപകരണം കൊണ്ടു","നൽപെഴുന്ന മഹത്തായ വേലകൾ ചെയ്യും","ശിൽപികൾക്കുടയവനേ! നീയേചിൽപ്പു -","രുഷൻ ചിരന്തന! നമസ്കാരം"],["കഷ്ടതയുടെ നടുവിൽ ഞങ്ങൾ","പെട്ടുഴന്നു വലയുന്നുണ്ടാകയാൽ ദേവാ!","തൊട്ടു നിന്നോമനക്കൈയാൽപരം","ചുട്ടുനീറും മനസ്സിനെ തണുപ്പിക്കണേ"],["സ്ഫീതമാം കരിമുകിലേ! സാധു","ചാതകങ്ങളാണു ഞങ്ങൾ നീ തരുന്നൊരു","ശീകരമനുഭവിച്ചുസർവ്വ","ശോകവും ശമിപ്പിക്കുവാൻ കൃപ ചെയ്യണേ"],["ആശയുമനുസൃതിയും സ്നേഹ","പാശബന്ധം വിനയവും വിമലതയും","ദാസരിൽ വളർത്തണമേനിത്യം","യേശുനാഥാ! നമസ്കാരം, നമസ്കാരമേ"]]}