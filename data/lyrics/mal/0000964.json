{"id":964,"author":"","starts":"verse-1","chorus":["ദീപം തെളിയിച്ചു കാത്തിരിപ്പിൻ","ജീവനാഥനെ എതിരേൽപ്പാൻ"],"bridge":[],"verses":[["ഒരു മനസ്സോടെ ഒരുങ്ങി നിൽക്ക നാം","മണവാളനേശുവിൻ വരവിനായി","വരുന്ന വിനാഴികയറിയുന്നില്ലാകയാൽ","ഒരുങ്ങിയുണർന്നിരിക്കാം - നാഥൻ"],["മന്നവൻ ക്രിസ്തുവാം അടിസ്ഥാനത്തിന്മേൽ","പണിയണം പൊൻ വെളളിക്കല്ലുകളാൽ","മരം പുല്ലു വയ്ക്കോൽ ഇവകളാൽ ചെയ്ത","വേലകൾ വെന്തിടുമേ - അയ്യോ!"],["വന്ദ്യവല്ലഭനാം യേശുമഹേശൻ","വിശുദ്ധന്മാർക്കായ് വാനിൽ വന്നിടുമ്പോൾ","നിന്ദ്യരാകാതെ വെളിപ്പെടുംവണ്ണം","സുസ്ഥിരരായിരിക്കാം - നമ്മൾ"],["തൻ തിരുനാമത്തിലാശ്രിതരായ് നാം","തളർന്നുപോകാതെ കാത്തിരിക്കാം","അന്ത്യംവരെയും ആദിമസ്നേഹം ഒട്ടും","വിടാതിരിക്കാം - നമ്മൾ"],["വെന്തഴിയും ഈ ഭൂമിയെന്നറിഞ്ഞും","കാന്തനെ കാണുവാൻ കാത്തിരുന്നും","എത്ര വിശുദ്ധ ജീവനും ഭക്തിയും","ഉളളവരാകണം നാം - പാർത്താൽ"],["ജഡത്തിന്‍റെ പ്രവൃത്തികൾ സംഹരിച്ചു നാം","ജയിക്കണം സാത്താന്യ സേനകളെ","ജയിക്കുന്നവന്നു ജീവപറുദീസിൻ","ജീവകനി ലഭിക്കും - ആമേൻ"]]}