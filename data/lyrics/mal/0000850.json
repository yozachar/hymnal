{"id":850,"author":"CJ","starts":"chorus","chorus":["എന്റെ ആശ്രയം യേശുവിലാം","എനിക്കെന്നും എല്ലാമവനാം","സന്താപത്തിലും എന്താപത്തിലും","സന്തതവുമെൻ സങ്കേതമവൻ"],"bridge":[],"verses":[["എന്നെ നടത്തുന്നു തൻ കൃപയിൽ","എന്നും കരുതുന്നു തൻകരത്തിൽ","ഇന്നലെ, ഇന്നും എന്നും അനന്യൻ","യേശു എനിക്കു എത്ര നല്ലവൻ"],["ഉളളം തളർന്നു തകർന്നിടുമ്പോൾ","ഉറ്റ സോദരർ അകന്നിടുമ്പോൾ","ഏറ്റം അടുത്ത നല്ല തുണയായ് മുറ്റും","എനിക്കെൻ യേശുവുണ്ടല്ലോ"],["എന്നെ ഒരു നാളും കൈവിടില്ല","എന്ന വാഗ്ദത്തമുണ്ടെനിക്ക്","ഭയപ്പെടില്ല ഭ്രമിക്കയില്ല","ഭാവിയോർത്തു ഞാൻ ഭാരപ്പെടില്ല"],["എന്റെ നാളുകൾ തീർന്നൊടുവിൽ","എത്തും സ്വർഗ്ഗീയ ഭവനമതിൽ","അന്ത്യംവരെയും കർത്തൻ വയലിൽ","അദ്ധ്വാനിക്കും ഞാൻ വിശ്രമമന്യേ"]]}