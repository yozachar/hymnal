{"id":156,"author":"KVS","starts":"chorus","chorus":["വന്ദനമേ ദേവ! തവ വന്ദനമേ","വന്നിങ്ങലമിന്നും കൃപ","തന്നീടുകമന്നാ! തവ","","ചിന്നീട്ടിഹ നിൻ രുധിരം","മന്നിച്ചു മഹാ ദുരിതം","വിണ്ണിൽ സ്ഥിരമാം നഗരം","തന്നിങ്ങിതിലെന്തപരം","","വർദ്ധിച്ചൊരു നിൻ കൃപയെ -","യർത്ഥിച്ചു ശമം ഹൃദയെ","വർദ്ധിപ്പതിനിസ്സമയേ","ശ്രദ്ധിക്ക സുതാർത്ഥനയേ","","നിൻ സൽകൃപ നൽകിടണേ","വിർണ്ണോർക്കണി ഭൂപമണേ!","തിന്മക്കെതിരായിരണേ","വൻപോരിടുവാൻ വരണേ","","യോർദ്ദാൻ ജഡ വൻനദിയെ","മാറ്റീടുക, സൽഗതിയേ","ചേർത്തീട്ടഹ, ദുർവ്വിധിയെ","തീർത്തിടു സഭാപതിയേ!"],"bridge":[],"verses":[["നിന്നുടെ സന്നിധി തന്നിലണയുമീ","മന്ദരാം ദാസരെ നോക്കി കൃപ","തന്നടിയാരുടെ ഖിന്നതയാകവെ","തള്ളിടേണം സ്ഥിരരാക്കി"],["സത്യാത്മസേവകർ ചേർന്നു നടത്തുമീ","ഹൃദ്യസമാജമിങ്ങെന്നും - വളർ","ന്നത്യന്ത ശോഭയോടിദ്ധരയിൽ പ്രഭാ","പൂർത്തിയരുളുവാനിന്നും"],["അന്യസഹായമില്ലിന്നരർക്കെന്നിഹ","നന്നായറിഞ്ഞീടുവാനും - ഭൂവി","തന്നിടും ജീവിതം നിന്നുടെ സേവയിൽ","തന്നെ നയിച്ചിടുവാനും"],["യിസ്രയേൽ മക്കളെ സീൻമരുഭൂമിയിൽ","താങ്ങിനടത്തിയ ദേവാ! ദുഃഖ","മിശ്രമാം ജീവിതം നീക്കിയെന്നെ കനാൻ","നാട്ടിലയക്കണേ യോവാ!"]]}