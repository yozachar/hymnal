{"id":284,"author":"TKS","starts":"chorus","chorus":["കാൽവറി ക്രൂശിൽ കാണുന്ന രൂപമേ!","കന്മഷക്കൂരിരുൾ നീക്കും പൊൻദീപമേ!","എന്തു കനിവോ! സ്വന്തനിണവും","ചിന്തി മഹാമൃതിയേന്തിയതാമി"],"bridge":[],"verses":[["എന്നുടെ സഖിയായി മരുവിടാ -","നന്യരാൽ നിന്ദിതനായിത്തീരേണമോ?","ആരും തുണയില്ലാതെ വലയാ -","തഗതിയാമെന്നെ കരുതുക തന്നെ"],["നന്മ ചെയ്തു നടന്ന പാദങ്ങളിൽ","വൻ മുറിവേകിടുന്നാണികൾ മുനയാൽ","എൻ നടപ്പു നന്നാകുവതിന്നാ -","യൊന്നുമില്ലേയന്യമാർഗ്ഗമിതെന്യേ!"],["ആണികൾ നിജപാണി യുഗങ്ങളെ","ശോണിതപൂരിതമാക്കി കാണുന്നിതാ!","എൻ ക്രിയകളിൻ വൻകലുഷത","നീക്കുകയാണിതു നോക്കിയ ഹേതു"],["മുൾമുടിയതുമൂലം മുറിഞ്ഞിതാ!","തൻമുഖത്തൂടൊഴുകുന്നു തങ്കനിണം","എൻ നിനവിലെ തിന്മയഖിലം","ശിരസ്സിലേറ്റിടുവാൻ മനസ്സലിഞ്ഞോനേ"],["മാ മരക്കുരിശ്ശായി ബലിപീഠം","വാനവനീശ്വരനായി യാഗമൃഗം","മരത്തിൽ തൂങ്ങുവോൻ ശപിക്കപ്പെട്ടവൻ","ലിഖിതമിതീവിധമായി നിർവ്വാദം"]]}