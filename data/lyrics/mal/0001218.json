{"id":1218,"author":"PMK","starts":"chorus","chorus":["അതിരാവിലെ തിരുസന്നിധി","അണയുന്നൊരു സമയേ","അതിയായ് നിന്നെ സ്തുതിപ്പാൻ","കൃപയരുൾക യേശുപരനേ!"],"bridge":[],"verses":[["രജനീയതിലടിയാനെ നീ","സുഖമായ് കാത്ത കൃപയ്ക്കായ്","ഭജനീയ! നിൻതിരുനാമത്തി","ന്നനന്തം സ്തുതിമഹത്വം"],["എവിടെല്ലാമീ നിശയിൽ മൃതി","നടന്നിട്ടുണ്ട് പരനേ!","അതിൽ നിന്നെന്നെ പരിപാലിച്ച","കൃപയ്ക്കായ് സ്തുതി നിനക്കേ"],["നെടുവീർപ്പിട്ടു കരഞ്ഞിടുന്നു","പല മർത്യരീ സമയേ","അടിയന്നുളളിൽ കുതുകം തന്ന","കൃപയ്ക്കായ് സ്തുതി നിനക്കേ"],["കിടക്കയിൽ വച്ചരിയാം","സാത്താനടുക്കാതിരിപ്പതിന്നെൻ","അടുക്കൽ ദൂതഗണത്തെ","കാവലണച്ച കൃപയനൽപ്പം"],["ഉറക്കത്തിനു സുഖവും തന്നെൻ","അരികേ നിന്നു കൃപയാൽ","ഉറങ്ങാതെന്നെ ബലമായ് കാത്ത","തിരുമേനിക്കു മഹത്വം"],["അരുണൻ ഉദിച്ചുയർന്നിക്ഷിതി","ദ്യുതിയാൽ വിളങ്ങിടുംപോൽ","പരനേയെന്റെയകമേ വെളി","വരുൾക തിരുകൃപയാൽ"]]}