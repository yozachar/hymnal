{"id":462,"author":"MV","starts":"chorus","chorus":["നിൻ സന്നിധിയിൽ ദൈവമേ!","പൂർണ്ണസന്തോഷം പൂർണ്ണഭാഗ്യമേ","ലോകത്തിൻ ഇമ്പങ്ങളാൽ ശോകം","വർദ്ധിക്കുന്നിതാ","രാഗങ്ങൾ ദേഹത്തിലും","രോഗങ്ങൾ ആത്മാവിലും"],"bridge":[],"verses":[["മാൻ വെളളത്തെ കാംക്ഷിക്കും","പോൽ നിന്നെ","വാഞ്ഛിച്ചിടുന്നെൻ ആത്മാവു","താണഹൃദയമതിൻ ആനന്ദമാകുന്ന","നീ വാണുകൊണ്ടിരിക്ക","എൻ പ്രാണനാഥനേ! എന്നിൽ"],["സൃഷ്ടിയിലല്ലെൻ സ്വസ്ഥത എന്റെ","സൃഷ്ടാവാം നിന്നിൽ മാത്രമേ","ദൃഷ്ടനല്ലാത്ത നീയരിഷ്ട ഹൃദയത്തിൽ നിൻ","നിഷ്കളങ്ക സന്തോഷം ഇഷ്ടംപോൽ പകരുന്നു"],["സത്യമായ് ഏകദൈവമാം നിന്നിൽ","മദ്ധ്യസ്ഥനാം ക്രിസ്തുവിനാൽ","ഭൃത്യനു പരിപൂർണ്ണ സത്യസമാധാനവും","മൃത്യുവിനെ വിഴുങ്ങും നിത്യജീവനുമുണ്ട്"],["പുത്രത്വത്തിന്റെ സാക്ഷിക്കായ്","എന്നെ മുദ്രയിട്ടാവി മൂലം നീ","എത്ര പകച്ചോ നിന്നെ അത്ര നീ സ്നേഹിച്ചെന്നെ","മിത്രവുമാക്കി നിൻ വിചിത്രമാം വാത്സല്യത്തിൽ"],["അഞ്ചിന്ദ്രിയങ്ങൾ വഴിയായ് ഈ പ്രപഞ്ചം","നിൻസ്നേഹത്തിൽ നിന്നു","വഞ്ചിപ്പാൻ എന്നെ ഓരോ തഞ്ചം","അന്വേഷിച്ചാൽ നിൻ","നെഞ്ചിൽ മറയ്ക്കയെന്നു കെഞ്ചി യാചിച്ചിടുന്നു"],["നിന്നിൽ എൻ വാസം ആകേണം","ഇല്ല എന്നിൽ വേറൊരു കാംക്ഷയും","വിണ്ണിൽ നീയെന്റെ വിണ്ണും","മന്നിൽ നീയെന്റെ പൊന്നും","മിന്നുമെൻ രത്നക്കല്ലും","ഇന്നും എന്നേക്കും ആമേൻ"]]}