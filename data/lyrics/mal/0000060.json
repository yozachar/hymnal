{"id":60,"author":"KVS","starts":"chorus","chorus":["ശ്രീനരപതിയേ! സീയോൻ മണവാളനേ!","നാശപാത്രമായ ലോകമാകെയുദ്ധരിപ്പതിന്നു","കന്യകയിൽ ജാതനായ് വന്ന -ശ്രീനരപതിയേ"],"bridge":[],"verses":[["ആട്ടിയർ കൂട്ടമായി വന്നനേരം","കീറ്റുശീലയിൽ കിടന്ന യേശുദേവാ","പട്ടിനുള്ള മൂലവസ്തു സൃഷ്ടിചെയ്ത ദൈവമേയി","ക്ളിഷ്ടമാം കിടപ്പുകണ്ടുഞാൻ നമിക്കുന്നേൻ"],["വന്നു മാഗർ നിന്നടുക്കൽ ഭക്തിയോടെ","പൊന്നു മൂരുകുന്തുരുക്കം കാഴ്ചവെച്ചു","ഉന്നതാധികാരമുള്ള മന്നവൻ നീയെന്നതന്യർ","സന്നമിച്ചു ഘോഷിക്കുന്നിതാ നിശ്ശങ്കമായ്"],["പന്തിരണ്ടാം വയസ്സിങ്കലേശുവേ! നീ","തന്തതള്ളയോടൊരുമിച്ചീശഗേഹം","സമ്പ്രതിപതിച്ചവിടെക്കണ്ടശാസ്ത്രിവര്യരോടു","ധർമ്മഭാഷണം നടത്തിയേ മോദിച്ചു നീ"],["മുപ്പതാം വയസ്സിൽ സ്നാനമേൽപ്പതിന്നു","ത്വൽപുരം വെടിഞ്ഞു യൂദ്യതന്നിൽ വന്നു","സ്വൽപ്പവും മടിച്ചിടാതെയൂർദ്ദിനാന്നൊഴുക്കിനുള്ളി","ലൽപരാകും മർത്യരെന്നപോൽ മജ്ജിച്ചൊരു"],["നാൽപ്പതു നാളുപവസിച്ചിടവേ നീ","താല്പരിയത്തോട് വൈരിയായോൻ","ദുഷ്ടമാം പ്രലോഭനത്തിനൊന്നുമേ വഴിപ്പെടാതെ","നിഷ്ഠയാലാഘോരവൈരിയെ തോൽപ്പിച്ചൊരു"],["കുഷ്ഠരോഗികൾക്കു നല്ല സൗഖ്യമേകി","ദൃഷ്ടിപോയവർക്കു ഭവാൻ കാഴ്ച നൽകി","നഷ്ടജീവനായ ലാസർ നാലുനാൾ കഴിഞ്ഞുയിർത്തു","പുഷ്ടരായയ്യായിരം ജനം അഞ്ചപ്പത്താൽ"],["ദുഷ്കൃതമാം വിഷബാധ നീക്കുവാനായ്","തക്കയാഗമായ് മരിച്ചു കുരിശിൽ നീ","ഇക്കഠിന പാപിയുടെയക്രമത്തിനുള്ള ശിക്ഷ","നിഷ്കളങ്കം നീ വഹിച്ചതാൽ നമിക്കുന്നേൻ"],["എത്രകാലം ഞാനിവിടെ ജീവിച്ചിടും","അത്രനാളും നിൻകൃപയെ ഞാൻ സ്തുതിക്കും","അത്രിദിവ വാസികൾക്കും ചിത്രമായ നിന്റെ നാമം","ഉത്തരോത്തരം നിനയ്ക്കുവാൻ അരുൾക നീ"],["കാശുപോലും വിലയില്ലാ വിഷയത്തി","ലാശയെനിക്കിയലാതെ യേശുവേ! നിൻ","നാശമേശിടാത്ത ദേശമാശയോടുനോക്കി","വിശുദ്ധാശയത്തോടീശനെ നിന്നിൽ വേശിക്കണം"]]}