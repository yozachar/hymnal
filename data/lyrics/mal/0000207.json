{"id":207,"author":"CTM","starts":"chorus","chorus":["ഉന്നത നന്ദനനേ! ദേവാ!","വന്ദനം വന്ദനമേ!","നന്ദിയോടെ തിരുനാമത്തെ ഞങ്ങളി -","ന്നാർത്തുഘോഷിച്ചിടുന്നേ"],"bridge":[],"verses":[["മാനവ രക്ഷകനായ്","നീയോ ദീനത പൂണ്ടധികം","വാന ഭൂപാതാളമെന്നിവയ്ക്കേക","മനോഹര നായകനായ്"],["നീ മരണം സഹിച്ചു","തേജസ്സായതിനാൽ ധരിച്ചു","മാമഹത്വം നിൻ സിംഹാസനത്തി -","ന്നലങ്കാരമതായ് ഭവിച്ചു"],["ശത്രുസംഹാരമതും","നിന്റെ മിത്രരിൻ രക്ഷണവും","തത്ര ലഭിച്ചിവിടായിരമാണ്ടിനി","വാഴുന്ന ദൈവസുതാ!"],["അന്യജനത്തെയും നിൻ","കീഴിൽ തന്നു പിതാവതിനാൽ","അന്നവർ നിന്റെ പ്രസാദമന്വേഷിച്ചു","വന്നിടുമാസ്ഥയോടെ"],["രാജരും പ്രഭുസുതരും","സർവ്വമാനവ ഗോത്രങ്ങളും","പൂജിക്കും നിന്നെയവർ മഹത്വം","നിന്റെ പാദത്തിലർപ്പിച്ചിടും"],["മൂപ്പന്മാർ ജീവികളും","സ്വർഗ്ഗസേനകളാസകലം","രാപ്പകൽ വാഴ്ത്തും മനോഹരനാമത്തെ","വാഴ്ത്തിടുന്നീയടിയാർ"],["ഞങ്ങളോ നിന്നടിയാർ","നിന്റെ നന്മയോ വന്മധുരം","മംഗലമായനുവാസരമാസ്വദിക്കുന്നു","പരാപരനേ!"]]}