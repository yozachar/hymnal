{"id":471,"author":"TKS","starts":"chorus","chorus":["ഇതെന്തു ഭാഗ്യമേശുനാഥനോടു","ചേർന്നു ഞാനിതാ!","ഇത്ര ശ്രേഷ്ഠനാഥനെന്റെ","മിത്രമായ് ഭവിച്ചു ഹാ!"],"bridge":[],"verses":[["ഒരിക്കലും പിരിഞ്ഞു പോയിടാ -","ത്തൊരുറ്റ സ്നേഹിതൻ","ശരിക്കു സൽപ്രബോധനങ്ങൾ","തന്നു താങ്ങിടുന്നവൻ","തനിക്കു തുല്യനില്ല ഭൂവി -","ലന്യനിത്ര നല്ലവൻ"],["കരുത്തനാമവൻ കരത്തിനാൽ","പിടിച്ചിരിക്കയാൽ","ഒരുത്തനും പിടിച്ചു വേർപിരി","ക്കുവാൻ കഴിഞ്ഞിടാ -","വിരുദ്ധമായ് വരുന്നതൊന്നു","മേതുമേ ഭയന്നിടാ -"],["അനാഥനല്ല ഞാനിനിയനുഗ്ര","ഹാവകാശിയായ്","അനാദി നിർണ്ണയപ്രകാര","മെന്നെയും വിളിക്കയായ്","വിനാശമില്ലെനിക്കിനി","യനാമയം വസിച്ചിടാം -"],["നശിക്കുമീ ധരയ്ക്കുമീതിലുളള","തൊക്കെയെങ്കിലും","നശിക്കയില്ല നാഥനാമവന്റെ","വാക്കൊരിക്കലും","വസിച്ചിടാമതിൽ രസിച്ചു","വിശ്വസിച്ചു നിശ്ചലം -"],["പ്രമോദമെന്നു ഭൂമയർ ഗണി","ച്ചിടുന്നതൊക്കെയും","പ്രമാദമെന്നറിഞ്ഞു ഞാനവ","ന്നടുത്തണഞ്ഞതാൽ","പ്രസാദമുളളതെന്തവന്നതെന്ന","റിഞ്ഞമർന്നിടാം -"]]}