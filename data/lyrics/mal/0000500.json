{"id":500,"author":"","starts":"verse-1","chorus":["യേശു നല്ലവൻ യേശു വല്ലഭൻ","ഏതു നേരത്തിലും എന്തോരാപത്തിലും","താങ്ങി നടത്തുമെന്നേശു നല്ലവൻ"],"bridge":[],"verses":[["ശ്രീയേശു എന്നെ സ്നേഹിച്ചല്ലോ","തൻ ജീവൻ തന്നു രക്ഷിച്ചല്ലോ","ഞാനിന്നു ദൈവത്തിൻ പൈതലല്ലോ","എൻപാപഭാരം തീർന്നുപോയല്ലോ!"],["കണ്ണുനീരിൽ നിന്നു എൻ മിഴിയും","വീഴ്ചയിൽനിന്നു എൻപാദവും","മൃത്യുവിൽ നിന്നെന്‍റെ പ്രാണനെയും","എന്നേക്കുമായി വീണ്ടെടുത്തവൻ"],["ശോധനയേറ്റം പെരുകിയാലും","വേദനയാൽ ഞാൻ വിഷമിച്ചാലും","സോദരരേവരും കൈവിട്ടാലും","ഖേദമില്ലയെനിക്കെന്തു വന്നാലും"],["ലാവണ്യം തൂകും തൻമൊഴിയും","മാധുര്യമേറും നൽമന്നയും","മായമെഴാതുളള പാലും തേനും","നായകൻ തന്നെന്നെ പോറ്റുമെന്നാളും"],["തൻ തിരുപാദ സേവ ചെയ്തും","തൻ മന്ദിരത്തിൽ ധ്യാനം ചെയ്തും","പാരിൽ തൻ സദ്ഗുണം ഘോഷിച്ചും ഞാൻ","പാർക്കും തൻനാമം കീർത്തനം ചെയ്തും"]]}