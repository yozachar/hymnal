{"id":765,"author":"","starts":"verse-1","chorus":[],"bridge":[],"verses":[["എന്തെല്ലാം വന്നാലും","കർത്താവിൻ പിന്നാലെ","സന്തോഷമായി ഞാൻ യാത്ര ചെയ്യും"],["മിസ്രയീം വിട്ടതിൽ","ഖേദിപ്പാനില്ലൊന്നും","ആശ്വാസദേശമെൻ മുന്നിലുണ്ട്"],["കൈകൊണ്ടുതീർക്കാത്ത","വീടുകൾ മേടകൾ","ഒക്കെയും വാഗ്ദത്ത നാട്ടിലുണ്ട്"],["അബ്രഹാമിൻ യാത്രയിൽ","കൂടെയിരുന്നവൻ","അവകാശം നൽകിയോൻ കൂടെയുണ്ട്"],["ഹാരാനിൽ യാക്കോബിൻ","കൂടെയിരുന്നവൻ","വാഗ്ദത്തം നൽകിയോൻ കൂടെയുണ്ട്"],["മിസ്രയീം ദേശത്തിൽ","യൗസേപ്പിൻ കണ്ണുനീർ","കണ്ടവൻ എന്നോടു കൂടെയുണ്ട്"],["മിദ്യാനിൽ മോശയ്ക്കു","സങ്കേതമായവൻ","ഹോരേബിൽ നിന്നവൻ കൂടെയുണ്ട്"],["ചെങ്കടൽതീരത്തു","മോശയിൻ കണ്ണുനീർ","കണ്ടവനെന്നോടു കൂടെയുണ്ട്"],["ആറുനൂറായിരം","ആയൊരു കൂട്ടത്തെ","ചിറകിൽ വഹിച്ചവൻ കൂടെയുണ്ട്"],["സ്വർഗ്ഗീയ മന്നായെക്കൊണ്ടു","തൻ ദാസരെ","പോറ്റിപ്പുലർത്തിയോൻ കൂടെയുണ്ട്"],["പാറയിൽ നിന്നുളള","ശുദ്ധജലം കൊണ്ടു","ദാഹം ശമിപ്പിച്ചോൻ കൂടെയുണ്ട്"],["യെരിഹോ മതിലുകൾ തട്ടിതകർത്തവൻ","ചെങ്കടൽ വറ്റിച്ചോൻ കൂടെയുണ്ട്"],["ബാലിന്റെ സേവക -","ന്മാരെ നശിപ്പിച്ച","ഏലിയാവിൻ ദൈവമെൻ കൂടെയുണ്ട്"],["കാക്കയെക്കൊണ്ടു","തൻ ദാസനെ പോറ്റുവാൻ","ശക്തനായ് തീർന്നവൻ കൂടെയുണ്ട്"],["എന്നെ വിളിച്ചവൻ","എന്നെ രക്ഷിച്ചവൻ","എന്നാളും എന്നോടു കൂടെയുണ്ട്"],["ഒരു നാളും എന്നെ","ഉപേക്ഷിക്കയില്ലെന്നു","പരമാർത്ഥമായവൻ ചൊല്ലീട്ടുണ്ട്"],["ആകാശം ഭൂമിയും","ആകെ ഒഴിഞ്ഞാലും","ആയവൻ വാക്കിനു ഭേദമില്ല"]]}