{"id":568,"author":"","starts":"verse-1","chorus":["നിൻമഹാ കൃപയ്ക്കായ്","നിന്നെ ഞാൻ സ്തുതിച്ചിടുമെന്നും"],"bridge":[],"verses":[["ഒന്നുമില്ലായ്മയിൽ നിന്നെന്നെ","നിന്നുടെ ഛായയിൽ സൃഷ്ടിച്ചു","നിത്യമായ് സ്നേഹിച്ചെന്നെ നിന്റെ","പുത്രനെ തന്നു രക്ഷിച്ചു നീ"],["അന്നവസ്ത്രാദി നന്മകളെ","എണ്ണമില്ലാതെന്മേൽ ചൊരിഞ്ഞു","തിന്മകൾ സർവ്വത്തിൽ നിന്നെന്നെ","കണ്മണി പോലെ കാത്തിടുന്നു"],["നാശമില്ലാത്തവകാശവും","യേശുവിൻ ഭാഗ്യസന്നിധിയിൽ","നീതിയിൻ വാടാമുടികളും","തൻമക്കൾക്കു സ്വർഗ്ഗേ ലഭിക്കും"],["ഈ ലോകത്തിൽ വന്നേശു എന്റെ","മാലൊഴിപ്പാൻ സഹിച്ചു, ബഹു","പീഡകൾ സങ്കടങ്ങൾ പങ്ക -","പ്പാടുകൾ നീചമരണവും"],["മോചനം, വീണ്ടും ജനനവും","നീചപാപിയെന്നിൽ വസിപ്പാൻ","നിന്നാത്മവിന്റെ ദാനവും, നീ","തന്നു സ്വർഗാനുഗ്രഹങ്ങളും"]]}