{"id":713,"author":"TKS","starts":"chorus","chorus":["ദൈവമക്കളേ! നമ്മൾ ഭാഗ്യശാലികൾ","ദിവ്യജീവനുളളിലേകി ക്രിസ്തു നായകൻ"],"bridge":[],"verses":[["വിശ്വസിച്ചു ദൈവപുത്രൻ തന്റെ നാമത്തിൽ","സംശയിച്ചിടേണ്ട നമ്മൾ ദൈവമക്കളായ്","നിശ്ചയിച്ചു നിത്യഭാഗ്യമേകുവാനവൻ","ആശ്വസിച്ചു പാർത്തിടാം നമുക്കു പാരിതിൽ"],["ഭൂമിയിന്നു ദുഷ്ടനായവന്റെ കൈകളിൽ","നമ്മളിന്നു ഭ്രഷ്ടരായിടുന്നതാകയാൽ","സൗമ്യമായി കാത്തിരിക്ക ദൈവപുത്രനീ","ഭൂമി വാണടക്കിടുന്ന നാളടുത്തു ഹാ!"],["മർത്ത്യപാപമിദ്ധരിത്രി ശാപയോഗ്യമായ്","തീർത്തതാൽ വിമോചനം വരുത്തുമേശു താൻ","ഈറ്റുനോവുമേറ്റുകൊണ്ടു ദൈവപുത്രരേ","കാത്തിടുന്നു സൃഷ്ടിജാലമിന്നു ഭൂമിയിൽ"],["ഭാരമേറി മാനസം കലങ്ങിടാതെ നാം","ഭാവിയോർത്തു പുഞ്ചിരിച്ചു പാടി മോദമായ്","പാരിതിൽ നമുക്കു തന്ന കാലമൊക്കെയും","ഭാഗ്യദായകന്റെ സേവനത്തിലേർപ്പെടാം"]]}