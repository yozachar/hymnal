{"id":279,"author":"KVC","starts":"chorus","chorus":["ഇദ്ധരയിലെന്നെ","ഇത്രമേൽ സ്നേഹിപ്പാൻ","എന്തുള്ളു ഞാനപ്പനേ!നിന്റെ","ഉദ്ധാരണത്തെ ഞാൻ","ഓർത്തു ദിനംപ്രതി","സന്തോഷിക്കുന്നത്യന്തം"],"bridge":[],"verses":[["പുത്രന്റെ സ്നേഹത്തെ","ക്രൂശിൻമേൽ കാണുമ്പോൾ","ശത്രുഭയം തീരുന്നു എന്നെ","മിത്രമാക്കിടുവാൻ കാണിച്ച നിൻകൃപ","എത്ര മനോഹരമേ!"],["ശത്രുവാമെന്നെ നിൻ പുത്രനാക്കിടുവാൻ","പുത്രനെ തന്നല്ലോ നീ - ദേവാ","ഇത്ര മഹാസ്നേഹം ഇദ്ധരയിലൊരു","മർത്യനുമില്ല ദൃഢം"],["നീചനരനാമീയേഴയെ സ്നേഹിച്ചീ","നീചലോകത്തിൽ വന്നു - യേശു","നീചമരണം മരിപ്പതിന്നായ് തന്നെ","നീചന്മാർക്കേൽപ്പിച്ചല്ലോ"],["കൂട്ടം വെറുത്തു","കുലവും വെറുത്തെന്നെ","കൂട്ടുകാരും വെറുത്തു - എന്നാൽ","കൂട്ടായിത്തീർന്നെന്റെ","സ്വർഗ്ഗീയ സ്നേഹിതൻ","കഷ്ടകാലത്തും വിടാ"],["മാതാപിതാക്കന്മാരെന്നെ വെടിഞ്ഞാലും","സന്താപമില്ലെനിക്കു - എന്റെ","മാതാപിതാവെക്കാൾ അൻപു -","തിങ്ങിടുന്നോരേശുവുണ്ട് എനിക്കു"],["മുമ്പിലും പിമ്പിലും","കാവലായ് നിന്നു നീ","മുമ്പിൽ നടക്കേണമേ - നിന്റെ","ഇമ്പമുള്ള രാജ്യേ വന്നു ചേരും വരെ","അമ്പോടു കാക്കേണമേ"]]}