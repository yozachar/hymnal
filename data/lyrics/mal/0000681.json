{"id":681,"author":"KJS","starts":"verse-1","chorus":[],"bridge":[],"verses":[["ഉടയവനേശുവെന്നിടയനല്ലോ","ഉലയുകില്ല ഞാനീയുലകിൽ","ആനന്ദമേ പരമാനന്ദമേ ഞാനെന്നും","നാഥനെ പുകഴ്ത്തിടുമേ -"],["പച്ചപ്പുൽപ്പുറങ്ങളിൽ കിടത്തിടുന്നോൻ","ശുദ്ധജലമേകി പോറ്റിടുന്നു","നീറുമെൻ പ്രാണനെ തണുപ്പിച്ചുതൻ","നീതിയിൽ നയിക്കും സൽപാതകളിൽ"],["ഭീതിയെഴാതെന്നെ നടത്തിടുന്നു","ലോകത്തിൻ കൂരിരുൾ താഴ്‌വരയിൽ","ശോകമെനിക്കെന്തിന്നരുമനാഥൻ","ആശ്വാസദായകനനുദിനവും"],["അരികളിൻമദ്ധ്യേ നൽവിരുന്നൊരുക്കി","അഭിഷേകതൈലത്താൽ ശിരസ്സിലേകും","കവിഞ്ഞൊഴുകും മമ പാനപാത്രം","മനസ്സലിവെഴും പരൻ - ഹല്ലേലുയ്യാ"],["നന്മയും കരുണയുമായുരന്തം","പിന്തുടരുമെന്നെത്തിരു കൃപയാൽ","ചെന്നുചേരും സ്വർഗ്ഗമന്ദിരത്തിലെന്നെന്നും","വസിക്കും ഞാൻ ഹല്ലേലുയ്യാ"]]}