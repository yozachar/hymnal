{"id":485,"author":"KVS","starts":"chorus","chorus":["നിത്യാനന്ദ ദൈവമേ! നിൻ","പൊൽകൂടാരം രമ്യമേ","യാഹ്വയിൻ പ്രാകാരത്തെ","വാഞ്ഛിച്ചു മൂർച്ഛിക്കുന്നേ","നെന്മനം ദേഹവും ജീവന്നുറവയാം","ദൈവത്തെ നോക്കി","പ്രഘോഷിച്ചിടുന്നിതാ"],"bridge":[],"verses":[["വീടൊന്നു കുരികിലും","കൂടൊന്നിതാ മീവലും","തേടിപ്പരം നേടിനാരവ്വണ്ണമിസ്സാധുവും","എന്നുടെ ഭൂപതിയും ദൈവവുമായവനേ!","നിൻ മന്ദിരത്തിലെ യാഗപീഠത്തെ ഞാനിന്നു","കണ്ടെത്തിനേൻ ഭാഗ്യപ്പെരുമയാൽ"],["സർവ്വേശാ! നിൻ മന്ദിര -","വാസികളാം സർവ്വരും","നിർവ്വേദമില്ലാതൊരു","ധന്യാത്മാക്കളാണഹോ!","നിന്നെ മനോഹരമാം വാണികളാലവരും","വർണ്ണിച്ചു വാഴ്ത്തി സ്തുതിക്കും ബലം","നിന്നിലുളള മനുഷ്യനോ ഭാഗ്യവാൻ ഭാഗ്യവാൻ"],["ഇദ്ധന്യരിന്നുളളത്തിൽ","സ്വർപ്പുരത്തിൻ പാതകൾ","വ്യക്തമായിട്ടുളളതാൽ","തെറ്റില്ലവർ മാർഗ്ഗത്തിൽ","കണ്ണുനീർ താഴ്‌വരയിലായവർ സഞ്ചരിക്കേ","താഴ്‌വരയശ്രുവാൽ നീർക്കുളമാകിലും","മുന്മഴയാലതു സന്തോഷപൂർണ്ണമാം"],["ശക്തിപ്പെടുമീ വനസഞ്ചാരികൾ","മേൽക്കുമേൽ","ആരും നശിക്കാതവർ","ചെന്നിടുമേ ദൈവമുൻ","സൈന്യാധിപൻ യഹോവേ!","കേൾക്കുക പ്രാർത്ഥനയെ","യിസ്രായേലിൻ പരാ! യാചന കേട്ടെനി","ക്കുത്തരമേകണമുൾക്കനിവോടു നീ"],["ഞങ്ങൾക്കു ഫലകമേ!","നോക്കുക നീ ഞങ്ങളെ","നിന്നഭിഷിക്തർ മുഖം നാഥാ! കടാക്ഷിക്കുക","നിന്നുടെ പ്രാകാരത്തിൽ","പാർക്കുന്നോരേകദിന","മന്യമാമായിരം വാസരത്തിൽ ബഹു","മാന്യമായിത്തവ ദാസൻ ഗണിക്കുന്നു"],["ദുഷ്ടസദനങ്ങളിൽ","പാർപ്പതെക്കാൾ നിന്നുടെ","ശിഷ്ടനിവാസത്തിലെ ദ്വാസ്ഥത","കൈക്കൊൾവതു","ഇഷ്ടമാണീയെനിക്കു","യാഹ്വയാം ദേവൻ മമ","ശത്രുവിന്നസ്ത്രം തടുക്കുന്ന ഖേടവും","മിത്രമായുളെളാരു മിത്രനുമാണഹോ"],["ദേവൻ കൃപ നൽകുന്നു","ദേവൻ ദ്യുതിയേകുന്നു","നേരുളളവർക്കെന്നുമേ","നന്മ മുടക്കില്ലവൻ","സൈന്യങ്ങളിൻ യഹോവേ!","ധന്യരാം നിൻ ഭൃതകർ","വന്ദിതനാം ത്രിയേകന്നു നിത്യം മഹി -","മോന്നതിയുണ്ടായ് വരട്ടെ നിരന്തരം"]]}