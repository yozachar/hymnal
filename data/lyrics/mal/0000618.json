{"id":618,"author":"GP","starts":"chorus","chorus":["മനമേ വാഴ്ത്തുക! നാഥനെ","തന്നുപകാരമോർത്തു നീ","അനുദിനം ഭക്തി നിറഞ്ഞകമേ!","ആത്മനാഥനെ വണങ്ങി"],"bridge":[],"verses":[["നിന്നഘങ്ങൾ ക്ഷമിച്ചിടുന്നു","നിൻവിനകൾ അകറ്റിടുന്നു","നന്മയും കരുണയും നിരന്തരം താൻ","നിരവധിയായ് നിന്നിൽ പകർന്നിടുന്നു"],["മനം കലങ്ങി തളർന്നിടുമ്പോൾ","മനസ്സലിയും ദൈവമവൻ","അരികിൽ വരും നിനക്കഭയം തരും","അളവില്ലാകൃപകൾ അവനരുളും"],["തിരുവദനം ദർശിക്കുകിൽ","ഒരുകുറവും വരികയില്ല","മരണം വരും വരെ കരുണയെഴും","കരതലത്തിൽ നിന്നെ കരുതിടും താൻ"],["നല്ലവനാം ദൈവമെന്ന്","എല്ലാനാളും രുചിച്ചറിവിൻ","വല്ലഭനെ സ്തുതി ചെയ്തിടുവിൻ","ഹല്ലേലുയ്യ സ്തോത്രം പാടിടുവിൻ"]]}