{"id":112,"author":"KVS","starts":"chorus","chorus":["ഭൂപതിമാർ മുടിമണേ! വാഴ്ക നീ","പാരിൽ പെരുത്തപാപം നീങ്ങുവാനിഹ","യാഗമായൊരു നാഥൻ നീ"],"bridge":[],"verses":[["സാധുവാമിവൻ പുതുജീവനിൽ കടക്കയാൽ","സാദരം ഭവൽ സ്തുതിചെയ്യുമേ","ജയം പാടുമേ സതതം പ്രഭോ"],["നിൻതിരു കൃപയോർത്താൽ ബന്ധുത ലഭിക്കിലും","അന്തമറ്റതിദോഷം ചെയ്തവൻ","ഫലം കൊയ്തവൻ കഠിനൻ വിഭോ"],["നീതിയിൻ വിധിക്കുമുൻ ഭീതനായ് ഭവിക്കവേ","പാതകനിവൻ ബഹുഭാഗ്യമാർന്നതി","യോഗ്യനായ്ത്തിരുനീതിയാൽ"],["രാജനായ് വാഴുക നിൻ നീതിയാൽ ഭരിക്ക നീ","രാജിതമഹസ്സെഴും നാഥനേ! തവ","ദാസനെ ഭരമേൽക്ക നീ"],["നിൻതിരു പ്രഭാവമിന്നെന്തു ഞാനുരയ്ക്കുന്നു!","നിൻതിരു മുന്നരചർ വീഴുമേ സ്തുതി","പാടുമേ മടിയെന്നിയേ"],["കാഴ്ചകളോടു തിരുവാഴ്ചയിലവർ വന്നു","വീഴ്ച കൂടാതെ വണങ്ങിടുമേ","മുഴങ്ങിടുമേ സ്തുതിഗാനവും"],["പാതകന്മാർ തിരുമുൻ വേദനയോടുഴറി","ഖേദമോടുടൻ വിറച്ചിടുമേ","ഒളിച്ചിടുമേ തരമാകുകിൽ"],["തീയൊടു മെഴുകുപോലാമവർ നീയോ നിത്യ","സ്ഥായിയായ് പരം വസിച്ചിടുമേ","ഭരിച്ചിടുമേ യുഗകാലമായ്"]]}