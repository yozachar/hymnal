{"id":370,"author":"VN","starts":"chorus","chorus":["വീശുക ദൈവാത്മാവേ! സ്വർഗ്ഗീയമാം","ആവിയെ വീശണമേ","യേശുവിൻ രക്തത്താൽ ദാസന്മാർ -","ക്കവകാശമായ്തീർന്നവനേ"],"bridge":[],"verses":[["ദൈവത്തിൻ തോട്ടത്തിൻമേൽ","വീശിടുക ലാവണ്യനാദമോടെ","ജീവന്റെ വൃക്ഷങ്ങൾ പൂത്തുകായ്ക്കുവാൻ","ദൈവത്തിൻ പുകഴ്ചയ്ക്കായ്"],["സ്നേഹത്തിൻ പാലകനേ!","നിൻ കാറ്റിനാൽ","സ്നേഹാഗ്നി ജ്വലിപ്പിക്ക","ഇന്നു നിൻ ശിഷ്യരിൽ യേശുനാമത്തിൻ","മഹത്വം കണ്ടിടുവാൻ"],["കാറ്റിന്റെ ചിറകിന്മേൽ സുഗന്ധങ്ങൾ","നാട്ടിൽ പരന്നിടുമ്പോൾ","പാട്ടിലും വാക്കിലും ജീവവാസന","പൊങ്ങുവാൻ നൽകേണമേ"],["വിശ്വസ്തകാര്യസ്ഥൻ നീ എന്നേക്കും","നല്ലാശ്വാസപ്രദനും നീ","ശിഷ്യരിൽ മഹത്വത്തിൻ രാജാവിന്റെ","ഇഷ്ടം തികയ്ക്കേണമേ"],["സാത്താന്റെ വ്യാജങ്ങളെ അനേകർ","കുഞ്ഞാടിനാൽ ജയിക്കുവാൻ","നാട്ടിലും വീട്ടിലും ദാസരെ","സത്യസാക്ഷികൾ ആക്കിടുക"],["ചാവിന്റെ പുത്രൻമാരെ","നിൻശ്വാസത്താൽ","ജീവിപ്പിച്ചുണർത്തുവാൻ","ദൈവത്തിൻ രാജ്യവും നീ","തീയും സത്യസേവയും തേടിടുവാൻ"],["വീശുക ഭൂമിയെങ്ങും വരണ്ടതാം","ക്ലേശപ്രദേശത്തിലും","നാശത്തിൻ പാശങ്ങളാകെ നീങ്ങി","ദൈവാശിസ്സുവാഴും വരെ"]]}