{"id":460,"author":"VN","starts":"verse-1","chorus":[],"bridge":[],"verses":[["യേശുവേ നിന്റെ രൂപമീയെന്റെ","കണ്ണുകൾക്കെത്ര സൗന്ദര്യം","ശിഷ്യനാകുന്ന എന്നെയും","നിന്നെപ്പോലെയാക്കണം മുഴുവൻ"],["സ്നേഹമാം നിന്നെ കണ്ടവൻ","പിന്നെ സ്നേഹിക്കാതെ ജീവിക്കുമോ?","ദഹിപ്പിക്കണം എന്നെ അശേഷം","സ്നേഹം നൽകണം എൻപ്രഭോ!"],["ദീനക്കാരെയും ഹീനന്മാരെയും","ആശ്വസിപ്പിപ്പാൻ വന്നോനേ","ആനന്ദത്തോടു ഞാൻ നിന്നെപ്പോലെ","കാരുണ്യം ചെയ്‌വാൻ നൽകുകേ"],["ദാസനെപ്പോലെ സേവയെ ചെയ്ത","ദൈവത്തിൻ ഏകജാതനേ","വാസം ചെയ്യണം ഈ നിൻ വിനയം","എന്റെ ഉളളിലും നാഥനേ"],["പാപികളുടെ വിപരീതത്തെ","എല്ലാം സഹിച്ച കുഞ്ഞാടേ","കോപിപ്പാനല്ല ക്ഷമിപ്പാൻ നല്ല","ശക്തി എനിക്കും നൽകുകേ"],["തന്റെ പിതാവിൻ ഹിതമെപ്പോഴും","മോദമോടുടൻ ചെയ്തോനേ","എന്റെ ഇഷ്ടവും ദൈവഇഷ്ടത്തി -","ന്നനുരൂപമാക്കേണമേ"],["തിരുവെഴുത്തു ശൈശവം തൊട്ടു","സ്നേഹിച്ചാരാഞ്ഞ യേശുവേ","ഗുരു നീ തന്നെ വചനം നന്നേ","ഗ്രഹിപ്പിക്ക നിൻ ശിഷ്യനെ"],["രാത്രി മുഴുവൻ പ്രാർത്ഥിച്ചുണർന്ന","ഭക്തിയുളെളാരു യേശുവേ","പ്രാർത്ഥിപ്പാനായും ഉണരാനായും","ശക്തി തരേണം എന്നുമേ"],["ലോകസ്ഥാനങ്ങൾ സാത്താൻ മാനങ്ങൾ","വെറുക്കും ദൈവവീരനേ","ഏകമാം മനം തന്നിട്ടെൻ ധനം","ദൈവം താൻ എന്നോർപ്പിക്കുകേ"],["കൗശലങ്ങളും ഉപായങ്ങളും പകക്കും","സത്യരാജാവേ!","ശിശുവിന്നുളള പരമാർത്ഥത","എന്നിലും നിത്യം കാക്കുകേ"],["ഇഹലോകത്തിൻ ചിന്തകൾ ഒട്ടും","ഇല്ലാത്താശ്രിത വൽസലാ!","മഹൽശക്തിയാം നിൻ ദൈവാശ്രയം","കൊണ്ടെന്നുളളം ഉറപ്പിക്ക"],["മനുഷ്യരിലും ദൂതന്മാരിലും","അതിസുന്ദരനായോനേ!","അനുദിനം നിൻ ദിവ്യസൗന്ദര്യം","എന്നാമോദമാക്കേണമേ"]]}