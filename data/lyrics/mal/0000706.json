{"id":706,"author":"KVS","starts":"chorus","chorus":["ജീവകിരീടത്തിൻ കല്ലുകളിൽ","കാണുന്നു ഞാനൊരു വൈരമിതാ","യേശുവിൻ കാൽകളെ പിന്തുടരും","ദാസരെന്നും പെടും പാടുതന്നെ"],"bridge":[],"verses":[["ക്രിസ്തുവിൻ നാമത്തിലേറ്റിടുന്ന","കഷ്ടതയ്ക്കില്ലൊരു നഷ്ടമൽപ്പം","സുസ്ഥിരലോകത്തിന്നോഹരിക്ക്","സത്യമായിട്ടിതു പുഷ്ടി നൽകും"],["മർത്ത്യജഡം നശിച്ചിടുന്നതീ","പൃഥ്വിയിൽ നമ്മുടെ ഭാഗ്യമല്ലോ","പുത്തനുടുപ്പുകൾ കിട്ടുംവരെ","കഷ്ടതയാകിലും കാത്തിരിക്കാം"],["മണ്മയമാകിന വാസസ്ഥലം","വിണ്ണവൻ നീക്കുന്ന നാളിലെന്റെ","പൊന്മയമാം ദിവ്യകൂടാരത്തിൽ","ചെമ്മയായ് നിത്യവും വാണുകൊളളാം"],["അസ്ഥികളാകവേ കത്തികൊണ്ട്","വെട്ടിനുറുക്കിലും ചേർത്തണച്ചു","അഗ്നികൊണ്ടായവ ചുട്ടെന്നാലും","നിത്യഭുജമെന്നെത്താങ്ങുമെന്നും"],["ക്രിസ്തുവിൻ ക്ലേശത്തിൽ പെട്ടിടാതെ","വിട്ടുളള പാടുകളെന്നുടലിൽ","പെട്ടവ പൂർത്തിയായ്തീരും വരെ","കഷ്ടത താൻ മമ കൂട്ടുസഖി"],["യേശുവിൻ ദിവ്യമാം ജീവനെന്റെ","നാശമയമായ ദേഹമതിൽ","ആശു വെളിപ്പെടുന്നാകിൽ തിരശ്ശീല -","യാമീയുടലെന്തെനിക്ക്?"]]}