{"id":1229,"author":"MK","starts":"verse-1","chorus":[],"bridge":[],"verses":[["ഉഷഃകാലം നാം എഴുന്നേൽക്കുക","പരനേശുവെ സ്തുതിപ്പാൻ","ഉഷഃകാലം എന്താനന്ദം നമ്മൾ","പ്രിയനോടടുത്തിടുകിൽ"],["ഇതുപോലൊരു പ്രഭാതം","നമുക്കടുത്തിടുന്നു മനമേ","ഹായെന്താനന്ദം നമ്മൾ","പ്രിയനാശോഭ സൂര്യനായ് വരുമ്പോൾ"],["നന്ദിയാലുളളം തുടിച്ചിടുന്നു","തളളയാമേശു കാരുണ്യം","ഓരോന്നോരോന്നായ് ധ്യാനിപ്പാനിതു","നല്ല സന്ദർഭമാകുന്നു"],["ഇന്നലെ ഭൂവിൽ പാർത്തിരുന്നവരെത്ര","പേർ ലോകം വിട്ടുപോയ്!","എന്നാലോ നമുക്കൊരു നാൾകൂടെ","പ്രിയനെ പാടി സ്തുതിക്കാം"],["നഗ്നനായി ഞാൻ ലോകത്തിൽ വന്നു","നഗ്നനായ്ത്തന്നെ പോകുമെ -","ലോകത്തിലെനിക്കില്ല യാതൊന്നും","എന്റെ കൂടന്നു പോരുവാൻ"],["ഹാ! എൻപ്രിയന്റെ പ്രേമത്തെ","യോർത്തിട്ടാനന്ദം, പരമാനന്ദം!","ഹാ! എൻപ്രിയനാ പുതുവാനഭൂദാനം","ചെയ്തതെന്താനന്ദം!"],["മരുവിൽ നിന്നു പ്രിയന്മേൽ ചാരി","വരുന്നോരിവളാരുപോൽ","വനത്തിൽകൂടെ പോകുന്നേ ഞാനും","സ്വന്തരാജ്യത്തിൽ ചെല്ലുവാൻ"],["കൊടുങ്കാറ്റുണ്ടീ വനദേശത്തെൻ","പ്രിയനേ എന്നെ വിടല്ലേ","കൊതിയോടു ഞാൻ വരുന്നേയെന്റെ","സങ്കടമങ്ങു തീർക്കണേ -"]]}