{"id":111,"author":"GP","starts":"chorus","chorus":["സ്തുതി ധനം മഹിമ സകലവും നിനക്കേ","സ്തുതികളിൽ വസിക്കും പരിശുദ്ധപരനേ"],"bridge":[],"verses":[["സുരപുരിയിൽ നിൻ ജനകൻ തന്നരികിൽ","പരിചൊടുല്ലസിച്ചു വസിച്ചിരുന്നവൻ നീ","നരകുല വിനകൾ പരിഹരിച്ചിടുവാൻ","ധരണിയിൽ നരനായ് അവതരിച്ചവൻ നീ"],["ഉലകിതിലിതുപോൽ മലിനത ലേശം","കലരാതൊരുവനെ കാൺമതില്ലനിശം","അതിഗുണമിയലും രമണീയനാം നിൻ","പദതളിരിണകൾ വണങ്ങി ഞാൻ സ്തുതിക്കും"],["അടിമുടി മുഴുവൻ മുറിവുകളേറ്റു","കഠിനമാം വ്യഥയാൽ തകർന്നു നിൻ ഹൃദയം","നിണമെല്ലാം ചൊരിഞ്ഞെൻ കലുഷതയകറ്റി","നിതമിതു മനസ്സിൽ നിനച്ചു ഞാൻ സ്തുതിക്കും"],["ഗിരിമുകളിൽ വൻ കുരിശിൽ വച്ചുറക്കെ","കരഞ്ഞു നിന്നുയിർ നീ വെടിഞ്ഞുവെന്നാലും","മരണത്തെ ജയിച്ചു, ഉയിർത്തെഴുന്നേറ്റു","പരമതിൽ വാഴും പരമരക്ഷകൻ നീ"],["പരമതിലുമീ ധരയിതിലും നിൻ","പരിശുദ്ധനാമം പരമപ്രധാനം","അഖിലരും വണങ്ങും തവ തിരുമുമ്പിൽ","അടിപണിയുന്നു വിനയമോടടിയൻ"]]}