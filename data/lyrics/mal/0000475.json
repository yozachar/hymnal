{"id":475,"author":"KVS","starts":"chorus","chorus":["രക്ഷ തരുന്നൊരു ദൈവത്തിൻ കൈകൾ","നിർദ്ദയമെന്ന വിധം തോന്നും","ശിക്ഷണമായവൻ ചെയ്തിടുമ്പോൾ","ബഹുകർക്കശമായ് വിളങ്ങും"],"bridge":[],"verses":[["ഭീരുതയാൽ പരിശോധനയിനിമേൽ","വേണ്ടയെന്നോതിടും നാം എന്നാൽ","പാരിന്നധീശ്വരൻ കാരുണ്യവാനെന്നു","കണ്ടിടും നാമൊടുവിൽ"],["സഹ്യമല്ലൊട്ടുമേ വേദനയെന്നിഹ","കല്ലുകൾ ചൊല്ലുകിലും അവ","മന്ദിരത്തിൻ പണിക്കൊത്തിടുവാനതു","ചെത്തുന്നു ശിൽപ്പിവരൻ"],["രൂപമില്ലാ വെറും കല്ലിതു മന്ദിരേ","യുക്തവും ചന്തവുമായ് ചേർന്നു","നിത്യയുഗം നിലനിൽക്കുവാനീ വിധം","ചെത്തുന്നു ശിൽപ്പിവരൻ"],["കാൽകളിൻ കീഴ്മെതിയുണ്ടുകിടന്നിടും","കറ്റയാം തന്റെ ജനം പീഡാ","കാലമതിൽ കനകാഭ കലർന്നിടും","നന്മണികൾ തരുമേ"],["മർദ്ദനമേൽക്കവേ ശോഭയെഴും രസം","മുന്തിരി നൽകിടുമേ ദൈവം","മർത്യനാമെന്നുടെയോഹരിയാകുകിൽ","സത്ഫലമേയെനിക്കു"],["ഏഴുമടങ്ങെഴും ചൂളയിലാകിലോ","കീടമെല്ലാമുരുകി ശുദ്ധ","പൊന്നുപോലാകും ഞാൻ","ദൈവമേ നിൻവിധി","ന്യായവും സത്യവുമേ"]]}