{"id":374,"author":"","starts":"verse-1","chorus":[],"bridge":[],"verses":[["വന്നിടേണം യേശുനാഥാ!","ഇന്നീയോഗമദ്ധ്യേ നീ","തന്നരുൾക നിൻ വരങ്ങൾ","നിൻസ്തുതി കൊണ്ടാടുവാൻ"],["മന്നിടത്തിൽ വന്ന നാഥാ!","പൊന്നു തിരുമേനിയേ!","നന്ദിയോടിതാ നിൻ ദാസർ","വന്നു നിന്നെ കുമ്പിടാൻ"],["ആണിയേറ്റ പാടുകളെ","കാണിച്ചിന്നീ ദാസരെ","നാണിക്കാത്ത സാക്ഷികളായ്","തീർക്കണം എന്നേശുവേ"],["താതനാമെൻ ദൈവമേ","ശ്രീയേശുനാമം മൂലമേ","തന്നിടേണമാത്മദാനം","പ്രാർത്ഥന ചെയ്തീടുവാൻ"],["വൈരിയാം ജഡം പിശാചു","ലോകമെന്നിവയിതാ","ഘോരസേനയോടു വന്നു","പോരിനായ് മുതിർന്നഹോ"],["ഇത്ര വല്യസേനയോടെ","തീർപ്പതിനു ഞങ്ങളിൽ","ത്രാണിയേതുമില്ലാ കർത്താ","പാദത്തിൽ വീണിടുന്നേൻ"],["വിക്കനാകും മോശയെ നീ","വാക്കിലേറ്റം ധീരനായ്","ആക്കിയല്ലോ നിൻകൃപാ","വരങ്ങളാലെൻ ദൈവമേ"],["ആടുകൾക്കിടയനേ നിൻ","പൊന്നുനാദം കേട്ടിതാ","നാടുവിട്ടു വീടുവിട്ടു","കൂട്ടം വിട്ടിറങ്ങിയേ"],["ഇസ്രയേലിൻ ഗോത്രങ്ങൾ","ക്കു മുൻനടന്ന മേഘമേ","ഇന്നീ ദാസർ മുൻനടന്നു","കാട്ടിടേണമേ വഴി"],["ഹല്ലേലുയ്യ യേശുവിനും","താതനാത്മനെന്നുമേ","ഹല്ലേലുയ്യാ നിത്യകാലം","നിത്യഗാനം പാടും ഞാൻ"]]}