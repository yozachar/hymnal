{"id":411,"author":"GP","starts":"verse-1","chorus":["ആർത്തുപാടി ഞാൻ ആനന്ദത്തോടെ","കീർത്തനം ചെയ്തെന്നും വാഴ്ത്തുമേശുവെ","ഇത്രനൽ രക്ഷകൻ വേറെയില്ലൂഴിയിൽ","ഹല്ലേലുയ്യാ പാടും ഞാൻ"],"bridge":[],"verses":[["കർത്താവിലെന്നും എന്റെ ആശ്രയം","കർത്തൃസേവയൊന്നേയെന്റെ ആഗ്രഹം","കഷ്ടമോ നഷ്ടമോ എന്തു വന്നിടിലും","കർത്താവിൻ പാദം ചേർന്നു ചെല്ലും ഞാൻ"],["തൻ സ്വന്തജീവൻ തന്ന രക്ഷകൻ","തളളുകില്ലയേതു ദുഃഖനാളിലും","തൻതിരു കൈകളാൽ താങ്ങി നടത്തിടും","തൻ സ്നേഹം ചൊൽവാൻ പോരാ വാക്കുകൾ"],["വിശ്വാസത്താൽ ഞാൻ യാത്ര ചെയ്യുമെൻ","വീട്ടിലെത്തുവോളം ക്രൂശിൻ പാതയിൽ","വൻതിരപോലോരോ ക്ലേശങ്ങൾ വന്നാലും","വല്ലഭൻ ചൊല്ലിൽ എല്ലാം മാറിടും"],["എൻ സ്വന്തബന്ധു മിത്രരേവരും","എന്നെ കൈവിട്ടാലും ഖേദമെന്തിനാം?","കൈവിടില്ലെന്ന തൻ വാഗ്ദത്തമുണ്ടതിൽ","ആശ്രയിച്ചെന്നും ആശ്വസിക്കും ഞാൻ"],["വിശ്വാസം കാത്തു ഓട്ടം ഓടിയെൻ","ആയുസ്സെല്ലാം നല്ലപോർ നടത്തും ഞാൻ","പിന്നെയെൻ യേശുവിൻ","പാദമണഞ്ഞു ഞാൻ","എന്നാളും സ്തോത്രഗീതം പാടിടും"]]}