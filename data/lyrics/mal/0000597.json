{"id":597,"author":"EVV","starts":"verse-1","chorus":[],"bridge":[],"verses":[["യാഹെന്ന ദൈവം എന്നിടയനഹോ!","യാതൊരു കുറവുമില്ലെനിക്കിനിയും","പച്ചപ്പുൽപ്പുറത്തെന്നെ കിടത്തുന്നവൻ","നിശ്ചല ജലം എന്നെ കുടിപ്പിക്കുന്നു"],["സന്തതമെന്നുളളം തണുപ്പിക്കുന്നു","തൻതിരുപ്പാതയിൽ നടത്തുന്നെന്നെ","കൂരിരുൾ താഴ്‌വരയതിൽ നടന്നാൽ","സാരമില്ലെനിക്കൊരു ഭയവുമില്ല"],["ഉന്നതന്നെന്നോടു കൂടെയുണ്ട്","തന്നിടുന്നാശ്വാസം തൻവടിയാൽ","എനിക്കൊരു വിരുന്നു നീ ഒരുക്കിടുന്നു","എന്നുടെ വൈരികളിൻ നടുവിൽ"],["ശിരസ്സിനെ അഖിലവും അനുദിനവും","പൂശുന്നു സൗരഭ്യതൈലമതാൽ","എന്നുടെ പാനപാത്രം ദിനവും","ഉന്നതൻ കരുണയാൽ കവിഞ്ഞിടുന്നു"],["നന്മയും കരുണയും എന്നായുസ്സിൽ","ഉണ്മയായ് തുടർന്നിടും ദിനവുമഹോ!","സ്വർഗ്ഗീയ ആലയം തന്നിലീ ഞാൻ","ദീർഘകാലം വസിക്കും ശുഭമായ്"]]}