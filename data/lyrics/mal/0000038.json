{"id":38,"author":"KVS","starts":"chorus","chorus":["പാടും നിനക്കു നിത്യവും - പരമേശാ!","പാടും നിനക്കു നിത്യവും","കേടകറ്റുന്ന മമ നീടാർന്ന നായകാ!"],"bridge":[],"verses":[["പാടും ഞാൻ ജീവനുള്ള നാളെന്നും നാവിനാൽ","വാടാതെ നിന്നെ വാഴ്ത്തുമേ പരമേശാ!"],["പാടവമുള്ള സ്തുതി പാഠകനെന്നപോൽ","തേടും ഞാൻ നല്ല വാക്കുകൾ പരമേശാ!"],["പൂക്കുന്നു വാടിയൊരു പൂവല്ലി തൂമഴയാൽ","ഓർക്കുന്നു നിന്റെ പാലനം പരമേശാ!"],["ഗന്ധം പരത്തിടുന്ന പുഷ്പങ്ങളെന്നുടെ","അന്തികം രമ്യമാക്കുന്നു പരമേശാ!"],["ശുദ്ധരിൽ വ്യാപരിക്കും സ്വർഗ്ഗീയ വായുവാൽ","ശുദ്ധമീ വ്യോമമണ്ഡലം പരമേശാ!"],["കഷ്ടത്തിലും കഠിന നഷ്ടത്തിലും തുടരെ","തുഷ്ടിപ്പെടുത്തിയെന്നെ നീ പരമേശാ!"],["സ്നേഹക്കൊടിയെനിക്കു മീതേ വിരിച്ചു പ്രിയൻ","ഞാനും സുഖേന വാഴുന്നു പരമേശാ!"],["ആയവൻ തന്ന ഫലം ആകെ ഭുജിച്ചു മമ","ജീവൻ സമൃദ്ധിയാകുന്നു പരമേശാ!"],["ദൈവപ്രഭാവമെന്റെ മുന്നിൽ തിളങ്ങിടുന്നു","ചൊല്ലാവതല്ല ഭാഗ്യമെൻ പരമേശാ!"],["എന്നുള്ളമാകും മഹാ ദൈവാലയത്തിൽനിന്നു","പൊങ്ങും നിനക്കു വന്ദനം പരമേശാ!"]]}