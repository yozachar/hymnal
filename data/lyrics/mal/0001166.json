{"id":1166,"author":"PVT","starts":"chorus","chorus":["നിനക്കായെൻ ജീവനെ മരക്കുരിശിൽ","വെടിഞ്ഞെൻ മകനേ!","ദിനവും ഇതിനെ മറന്നു ഭൂവി നീ","വസിപ്പതെന്തു കൺമണിയേ?"],"bridge":[],"verses":[["വെടിഞ്ഞു ഞാനെന്റെ പരമമോദങ്ങ -","ളഖിലവും നിന്നെക്കരുതി - നിന്റെ","കഠിനപാപത്തെ ചുമന്നൊഴിപ്പതി -","ന്നടിമവേഷം ഞാനെടുത്തു"],["പരമതാതന്റെ തിരുമുമ്പാകെ നിൻ","ദുരിതഭാരത്തെ ചുമന്നു - കൊണ്ടു","പരവശനായി തളർന്നെൻ വിയർപ്പു","ചോരത്തുളളി പോലൊഴുകി"],["പെരിയൊരു കുരിശെടുത്തു","കൊണ്ടു ഞാൻ","കയറി കാൽവറി മുകളിൽ - ഉടൻ","കരുത്തെഴുന്നവർ പിടിച്ചിഴച്ചെന്നെ","കിടത്തി വൻകുരിശതിന്മേൽ"],["വലിച്ചു കാൽകരം പഴുതിണയാക്കി","പിടിച്ചിരുമ്പാണി ചെലുത്തി - ഒട്ടും","അലിവില്ലാതടിച്ചിറക്കിയേ രക്തം","തെറിക്കുന്നെന്റെ കണ്മണിയേ!"],["പരമദാഹവും വിവശതയും","കൊണ്ടധികം","തളർന്ന എന്റെ നാവ്","വരണ്ടുവെളളത്തിന്നിരന്ന","നേരത്തും തരുന്നതെന്തു നീയോർക്ക"],["കരുണയില്ലാത്ത പടയാളിയൊരു","പെരിയകുന്തമങ്ങെടുത്തു - കുത്തി","തുറന്നെൻ ചങ്കിനെയതിൽ നിന്നൊഴുകി","ജലവും രക്തവുമുടനെ"],["ഒരിക്കലും എന്റെ പരമസ്നേഹത്തെ","മറക്കാമോ നിനക്കോർത്താൽ - നിന്മേൽ","കരളലിഞ്ഞു ഞാനിവ സകലവും","സഹിച്ചെൻ ജീവനെ വെടിഞ്ഞു"]]}