{"id":269,"author":"PVT","starts":"chorus","chorus":["മന്നവനേശുതാനുന്നത ബലിയായ്","തീർന്നതിനെ നിനപ്പാൻ - മന്നിൽ","തന്നൊരു നിയമം ഇന്നിഹ നാമനു -","വർത്തിക്കുന്നാദരവായ്"],"bridge":[],"verses":[["അപ്പമെടുത്തവൻ വാഴ്ത്തി നുറുക്കി തൻ","അപ്പോസ്തലർക്കരുളി - ചൊല്ലി","നിങ്ങൾക്കു വേണ്ടി നുറുങ്ങിടും ദേഹമെൻ","വാങ്ങി ഭുജിപ്പിനെന്നു"],["മന്ന പൊഴിഞ്ഞതു തിന്നു ജനങ്ങൾ","അന്നുയിരോടിരുന്നു - എന്നാൽ","എന്നെ ഭുജിപ്പവരെല്ലാമനാരതം","ജീവിക്കുമെന്നുരച്ചു"],["പാനപാത്രത്തെയെടുത്തവൻ ചൊന്നിതെൻ","രക്തത്തിൻ പുതുനിയമം - ഇതു","പാനം ചെയ്തിടുമ്പോഴൊക്കെയും നിങ്ങളെൻ","ഓർമ്മയ്ക്കായ് ചെയ്തുകൊൾവിൻ"],["തേനും വിശേഷമാം പാലുമൊഴുകിടും","ദേശം കനാനതിങ്കൽ - ഉള്ള","പാനത്തെക്കാൾ രുചിയേറുന്നൊരാത്മീയ","പാനമുണ്ട് നമുക്ക്"],["പൊന്നു തിരുമേനിയാകെയടികളാൽ","നൊന്തു നുറുങ്ങിയതും - രക്തം","ചിന്തി മരിച്ചുയിരേകിയതും ഇപ്പോൾ","ചിന്തിച്ചു നന്ദിയോടെ"]]}