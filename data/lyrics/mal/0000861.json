{"id":861,"author":"EVV","starts":"chorus","chorus":["കാണുന്നു ഞാൻ യാഹിൽ","എനിക്കാശ്രയമായൊരു","ശാശ്വതപാറ"],"bridge":[],"verses":[["സുസ്ഥിര മാനസനവനുമെൻ യാഹിൽ","ആശ്രയം വയ്ക്കിൽ അനുദിനം നാഥൻ","കാത്തിടുമവനെ നൽ സ്വസ്ഥതയോടെ","പാർത്തിവനവൻ തിരുകരങ്ങളിലെന്നും"],["കുന്നുകളകലും വൻ പർവ്വതനിരയും","തന്നിടം വിട്ടു പിന്മാറിയെന്നാലും","നീങ്ങുകില്ലവൻ ദയ എന്നിൽ നിന്നതുപോൽ","നിലനിൽക്കും സമാധാന നിയമവും നിത്യം"],["ജ്വലിക്കിലുമവൻ കോപം","ക്ഷണനേരം മാത്രം","നിലനിൽക്കും പ്രസാദമോ ജീവാന്ത്യത്തോളം","വസിക്കിലും നിലവിളി രാവിലെൻകൂടെ","ഉദിക്കുമേ ഉഷസ്സതിൽ ആനന്ദഘോഷം"],["ചെയ്‌വതില്ലവൻ നമ്മൾ","പാപത്തിനൊത്തപോൽ","പ്രതിഫലമരുളുന്നില്ലകൃത്യങ്ങൾ ഗണിച്ചും","വാനമീ ഭൂവിൽ നിന്നുയർന്നിരിപ്പതുപോൽ","പരൻ ദയ ഭക്തൻമേൽ വലിയതു തന്നെ"],["ഒടിക്കുകില്ലവനേറ്റം ചതഞ്ഞതാം ഓട","കെടുത്തുകില്ലവൻ തിരി പുക വമിക്കുകിലും","നടത്തും തൻ വിധി ജയം","ലഭിക്കും നാൾവരെയും","തളരാതെ അവൻ ഭൂവിൽ","സ്ഥാപിക്കും ന്യായം"],["വഴുതിടാതവനെന്നെ കരങ്ങളിൽ കാത്തു","നിർത്തും തൻ മഹിമയിൻ","സവിധത്തിൽ നാഥൻ","കളങ്കമറ്റാനന്ദ പൂർണ്ണതയോടെ","ഭവിക്കട്ടെ മഹത്വമങ്ങവനെന്നും ആമേൻ"]]}