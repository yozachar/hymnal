{"id":1242,"author":"MK","starts":"verse-1","chorus":[],"bridge":[],"verses":[["ആരിതാവരുന്നാരിതാവരു -","ന്നേശു രക്ഷകനല്ലയോ?","പരമോന്നതൻ സ്നാനമേൽക്കുവാൻ","യോർദ്ദാനാറ്റിങ്കൽ വരുന്നോ!"],["കണ്ടാലും ലോകത്തിന്റെ പാപത്തെ","ചുമക്കും ദൈവകുഞ്ഞാട്","കണ്ടുവോ ഒരു പാപിയെന്നപോൽ","സ്നാനമേൽക്കുവാൻ പോകുന്നു!"],["ഇല്ലില്ല നിന്നാൽ സ്നാനമേൽക്കുവാ -","നുണ്ടെനിക്കേറ്റമാവശ്യം","വല്ലഭാ! നിന്റെ ചെരിപ്പു","ചുമന്നിടുവാനില്ല യോഗ്യത"],["ആത്മസ്നാനവും അഗ്നിസ്നാനവും","നിന്റെ കൈക്കീഴിലല്ലയോ?","എന്തിനു പിന്നെ വെളളത്തിൽ സ്നാനം","എന്റെ കൈക്കീഴിലേൽക്കുന്നു?"],["സ്നാപകൻ ബഹുഭക്തിയോടിവ","ചൊന്നതാൽ പ്രിയരക്ഷകൻ","ഇപ്രകാരം നാം സർവ്വനീതിയും","പൂർത്തിയാക്കണമെന്നോതി -"],["ഉടനെ പ്രിയനിറങ്ങി സ്നാനമേറ്റു","കൊണ്ടു താൻ കയറി","പെട്ടെന്നാത്മാവു വന്നു തന്റെമേൽ","പ്രാവിനെപ്പോലങ്ങിറങ്ങി"],["വന്നൊരു ശബ്ദം മേൽനിന്നക്ഷണം","എന്റെ പ്രിയകുമാരൻ നീ","നിന്നിലെത്രയും പ്രിയമുണ്ടെന്നും","സ്വർഗ്ഗതാതൻ താനരുളി -"],["തുറന്നോർ സ്വർഗ്ഗമവിടുണ്ടൊരു","പ്രിയതാതനുമതുപോൽ","പരിശുദ്ധാവിയതുമെൻ പ്രിയനേശു","നാഥനും കാണുവിൻ"]]}