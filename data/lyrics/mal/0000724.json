{"id":724,"author":"MK","starts":"verse-1","chorus":[],"bridge":[],"verses":[["ദുഃഖത്തിന്റെ പാനപാത്രം","കർത്താവെന്റെ കൈയിൽ തന്നാൽ","സന്തോഷത്തോടതു വാങ്ങി","ഹല്ലേലുയ്യാ പാടിടും ഞാൻ"],["ദോഷമായിട്ടെന്നോടൊന്നും","എന്റെ താതൻ ചെയ്കയില്ല","എന്നെയവനടിച്ചാലും","അവനെന്നെ സ്നേഹിക്കുന്നു"],["കഷ്ടനഷ്ടമേറി വന്നാൽ","ഭാഗ്യവാനായ്ത്തീരുന്നു ഞാൻ","കഷ്ടമേറ്റ കർത്താവോടു","കൂട്ടാളിയായ്ത്തിരുന്നു ഞാൻ"],["ലോകസൗഖ്യമെന്തു തരും?","ആത്മക്ലേശമതിൻ ഫലം","സൗഭാഗ്യമുളളാത്മ ജീവൻ","കഷ്ടതയിൽ വർദ്ധിക്കുന്നു"],["ജീവനത്തിൻ വമ്പു വേണ്ടാ","കാഴ്ചയുടെ ശോഭ വേണ്ടാ","കൂടാരത്തിൻ മുടിപോലെ","ക്രൂശിൻ നിറം മാത്രം മതി"],["ഉളളിലെനിക്കെന്തു സുഖം","തേജസ്സേറും കെരൂബുകൾ","കൂടാരത്തിനകത്തുണ്ട്","ഷെക്കീനായുമുണ്ടവിടെ"],["ഭക്തന്മാരാം സഹോദരർ","വിളക്കുപോൽ കൂടെയുണ്ട്","പ്രാർത്ഥനയിൻ ധൂപമുണ്ട്","മേശമേലെന്നപ്പമുണ്ട്"],["പ്രാകാരത്തിലെന്റെ മുമ്പിൽ","യേശുവിനെ കാണുന്നു ഞാൻ","യാഗപീഠമവനത്രേ","എന്നുമെന്റെ രക്ഷയവൻ"],["ദിനം തോറും പുതുക്കുന്ന","ശക്തിയെന്നിൽ പകരുവാൻ","സ്വച്ഛജലം വച്ചിട്ടുളള","പിച്ചളത്തൊട്ടിയുമുണ്ട്"],["ലോകത്തെ ഞാനോർക്കുന്നില്ല","കഷ്ടനഷ്ടമോർക്കുന്നില്ല","എപ്പോളെന്റെ കർത്താവിനെ","ഒന്നു കാണാമെന്നേയുളളു"]]}