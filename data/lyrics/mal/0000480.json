{"id":480,"author":"KVS","starts":"chorus","chorus":["തിരുവദനം ശോഭിപ്പിച്ചെൻ","ഇരുളകലെ പോക്കിടുവാൻ","കരുണാവാരിധേ! ദൈവമേ നമിച്ചിടുന്നേ","നിരുകരവും കൂപ്പിത്തൊഴുന്നേൻ"],"bridge":[],"verses":[["പരിമളതൈലത്താൽ നിന്റെ","ശിരമഭിഷേകം ചെയ്തൊരു","മരിയയിലത്യന്തം കാരുണ്യം","ചൊരിഞ്ഞ നാഥാ!","വരമരുളിടേണമിവന്നു"],["അരിവരരിൻ സൈന്യം കണ്ടു","പരവശനായ്ത്തീരാതെ ഞാൻ","ഇരുപുറവും നിന്നെക്കാണുവാൻ","ഹൃദയകൺകൾ","ഉരുകൃപയാൽ തുറക്കേണമേ"],["പരമഗുരോ! നിൻ നാമത്തെ","ക്കരുതിയെനിക്കുണ്ടാകുന്ന","കരുമനകൾ നിത്യം സഹിപ്പാ -","നരുൾക ദേവാ!","കുരിശിൽ മരിച്ചുളേളാരീശനേ!"],["ഇരവുകഴിഞ്ഞതിമോഹനമാ","മരുണനുദിച്ചിടും പൊഴുതും","തരണി മറഞ്ഞിടും നേരവും ഭവൽസ്മരണം","വരണമെനിക്കുളളിൽ സ്വൈരമായ്"],["അരനിമിഷം നിന്നെ വിട്ടാ -","ലരികിലെനിക്കാരുളളയ്യോ!","മരിമകനേ, നിൻ സുഗന്ധമാം","ശ്വാസവായുവെൻ","കരളിനുറപ്പേകുന്നെപ്പോഴും"],["മരണദിനത്തോളം നിന്റെ","ചരണയുഗം സേവിച്ചാത്മ","ശരണമതായ് നിന്നെ പ്രാപിച്ചു","നിന്നിൽ ലയിപ്പാ -","നരുളണമേ ദിവ്യാശിസ്സുകൾ"]]}