{"id":10,"author":"TJV","starts":"chorus","chorus":["യേശുമഹോന്നതനേ നിനക്കു","സ്തോത്രമുണ്ടാകയെന്നേക്കും ആമേൻ"],"bridge":[],"verses":[["നീചരാം ഞങ്ങളെ വീണ്ടിടുവാൻ","വാനലോകം വെടിഞ്ഞാശു വന്നു","താണു നരാകൃതി പൂണ്ടതിനെ","പ്രാണനാഥാ നിനച്ചാദരവായ്"],["വാനസേനാദികളിൽ സ്തുതിയും","ആനന്ദമാം സ്വർഗ്ഗഭാഗ്യമതും","ഹീനരായീടുമീ ഞങ്ങളുടെ","ഊനമകറ്റുവാനായ് വെടിഞ്ഞോ!"],["ഭൂതലേ ദാസനായ് നീ ചരിച്ചു","പാപികളെ കനിവായ് വിളിച്ചു","നീതിയിൻ മാർഗ്ഗമെല്ലാമുരച്ചു","വേദനയേറ്റവും നീ സഹിച്ചു"],["പാപനിവാരകനായ നിന്മേൽ","പാപമശേഷവുമേറ്റുകൊണ്ട്","പാപത്തിൻ യാഗമായ് ചോരചിന്തി","പാരിൻ മദ്ധ്യേ കുരിശിൽ മരിച്ചു"],["ഈയുപകാരമെന്റെ മനസ്സിൽ","സന്തതമോർത്തു നിന്നോടണഞ്ഞു","ലോകയിമ്പങ്ങളെ തള്ളിടുവാൻ","നീ കൃപചെയ്ക ദിനംപ്രതി മേ"]]}