{"id":826,"author":"VN","starts":"verse-1","chorus":["യേശുനാഥാ! ഞങ്ങൾക്കു","നീയല്ലാതാരുമില്ല","യേശു നാഥാ! നീയല്ലാതാരുമില്ല"],"bridge":[],"verses":[["സ്നേഹത്തിൻ ഇടയനാം യേശുവേ!","വഴിയും സത്യവും നീ മാത്രമേ","നിത്യമാം ജീവനും ദൈവപുത്രാ!","നീയല്ലാതാരുമില്ല"],["സാധുക്കൾക്കായ് വലഞ്ഞലഞ്ഞതും","ആടുകൾക്കായ് ജീവൻ വെടിഞ്ഞതും","പാടുകൾ പെട്ടതും ആർ നായകാ?","നീയല്ലാതാരുമില്ല"],["നീക്കിടുവാൻ എല്ലാ പാപത്തെയും","പോക്കിടുവാൻ സർവ്വ ശാപത്തെയും","കോപാഗ്നിയും കെടുത്തിടാൻ കർത്താ!","നീയല്ലാതാരുമില്ല"],["അറിവാൻ സ്വർഗ്ഗപിതാവിനെയും","പ്രാപിപ്പാൻ വിശുദ്ധാത്മാവിനെയും","വേറൊരു വഴിയുമില്ല നാഥാ","നീയല്ലാതാരുമില്ല"],["സഹിപ്പാൻ എൻബുദ്ധിഹീനതയും","വഹിപ്പാൻ എൻഎല്ലാ ക്ഷീണതയും","ലാളിപ്പാൻ പാലിപ്പാൻ ദൈവപുത്രാ!","നീയല്ലാതാരുമില്ല"],["സത്യവിശ്വാസത്തെ കാത്തിടുവാൻ","നിത്യം നിൻ കീർത്തിയെ പാടിടുവാൻ","ഭൃത്യന്മാരിൽ കൃപ തന്നിടുക","നീയല്ലാതാരുമില്ല"],["ദൈവമഹത്വത്തിൽ താൻ വരുമ്പോൾ","ജീവകിരീടത്തെ താൻ തരുമ്പോൾ","അപ്പൊഴും ഞങ്ങൾ പാടിടും നാഥാ!","നീയല്ലാതാരുമില്ല"]]}