{"id":405,"author":"VN","starts":"verse-1","chorus":["നല്ലപോർ പൊരുതും ഞാൻ","എൻക്രിസ്തൻ നാമത്തിൽ","വാടാക്കിരീടം പ്രാപിപ്പാൻ","തൻനിത്യ രാജ്യത്തിൽ"],"bridge":[],"verses":[["എൻ ക്രിസ്തൻ യോദ്ധാവാകുവാൻ","ചേർന്നേൻ തൻ സൈന്യത്തിൽ","തൻ ദിവ്യ വിളി കേട്ടു ഞാൻ","ദൈവാത്മശക്തിയിൽ"],["തൻക്രൂശു ചുമന്നിടുവാൻ","ഇല്ലൊരു ലജ്ജയും","എൻപേർക്കു കഷ്ടപ്പെട്ടു താൻ","എന്നെന്നും ഓർത്തിടും"],["പിശാചിനോടു ലോകവും","ചേർന്നിടും വഞ്ചിപ്പാൻ","വേണ്ടാ നിൻ ചപ്പും കുപ്പയും","എന്നുരച്ചിടും ഞാൻ"],["ഒർ മുൾക്കിരീടം അല്ലയോ","എൻനാഥൻ ലക്ഷണം","തൻ യോദ്ധാവാഗ്രഹിക്കുമോ","ഈ ലോകാഡംബരം -"],["ഞാൻ കണ്ടുവല്യ സൈന്യമാം","വിശ്വാസ വീരരെ","പിഞ്ചെല്ലും ഞാനും നിശ്ചയം","ഈ ദൈവധീരരെ -"],["കുഞ്ഞാട്ടിൻ തിരുരക്തത്താൽ","എനിക്കും ജയിക്കാം","തൻ സർവ്വായുധ വർഗ്ഗത്താൽ","എല്ലാം സമാപിക്കാം"],["വല്ലൊരു മുറിവേൽക്കുകിൽ","നശിക്കയില്ല ഞാൻ","തൻ ശത്രുവിന്റെ കൈകളിൽ","ഏൽപ്പിക്കയില്ല താൻ"],["എൻ ജീവനെയും വയ്ക്കുവാൻ","എൻ നാഥൻ കൽപ്പിക്കിൽ","സന്തോഷത്തോടൊരുങ്ങും","ഞാൻ തൻക്രൂശിൻ ശക്തിയാൽ"],["വിശ്വാസത്തിന്റെ നായകാ!","ഈ നിന്റെ യോദ്ധാവെ","വിശ്വസ്തനായി കാക്കുക","നൽ അന്ത്യത്തോളമേ -"]]}