{"id":469,"author":"VN","starts":"verse-1","chorus":["ഉറപ്പിക്കെന്നെ എൻ നാഥാ!","നിറയ്ക്കയെന്നെ ശുദ്ധാത്മാ!","ക്രിസ്തൻ മഹത്വത്താലെ ഞാൻ","മുറ്റും നിറഞ്ഞു ശോഭിപ്പാൻ"],"bridge":[],"verses":[["യേശുവെപ്പോലെ ആകുവാൻ","യേശുവിൻ വാക്കു കാക്കുവാൻ","യേശുവെ നോക്കി ജീവിപ്പാൻ","ഇവയെ കാംക്ഷിക്കുന്നു ഞാൻ"],["ശൈശവ പ്രായവീഴ്ചകൾ","മോശെയാലുളള താഴ്ചകൾ","നീക്കുക എല്ലാം നായകാ!","ഏകുക നിൻ സമ്പൂർണ്ണത"],["പ്രാർത്ഥനയാൽ എപ്പോഴും ഞാൻ","ജാഗരിച്ചു പോരാടുവാൻ","നിന്റെ സഹായം നൽകുക","എന്റെ മഹാപുരോഹിതാ!"],["വാഗ്ദത്തമാം നിക്ഷേപം ഞാൻ","ആകെയെൻ സ്വന്തമാക്കുവാൻ","പൂർണ്ണപ്രകാശം രക്ഷകാ","പൂർണ്ണവിശ്വാസത്തെയും താ"],["ഭീരുത്വത്താൽ അനേകരും","തീരെ പിന്മാറി ഖേദിക്കും","ധീരത നൽകുകേശുവേ","വീരനാം സാക്ഷി ആക്കുകേ"],["വാങ്ങുകയല്ല ഉത്തമം","താങ്ങുക ഏറെ ശുദ്ധമാം","എന്നു നിന്നോടുകൂടെ ഞാൻ","എണ്ണുവാൻ ജ്ഞാനം നൽകണം"],["തേടുവാൻ നഷ്ടമായതും","നേടുവാൻ ഭ്രഷ്ടമായതും","കണ്ണുനീർവാർക്കും സ്നേഹം താ","വന്നു നിൻ അഗ്നി കത്തിക്ക"],["കഷ്ടതയിലും പാടുവാൻ","നഷ്ടമതിൽ കൊണ്ടാടുവാൻ","ശക്തിയരുൾക നാഥനേ!","ഭക്തിയിൽ പൂർണ്ണനാക്കുകേ"],["യേശുവിൻ കൂടെ താഴുവാൻ","യേശുവിൻ കൂടെ വാഴുവാൻ","യേശുവിൽ നിത്യം ചേരുവാൻ","ഇവയെ കാംക്ഷിക്കുന്നു ഞാൻ"]]}