{"id":914,"author":"KVS","starts":"chorus","chorus":["പരമാത്മാവുര ചെയ്യും മൊഴിയെല്ലാ","സഭകളും ശ്രവിക്കണം","സ്ഥിരനാം സാക്ഷിയും വിശ്വസ്തനുമായ്","സൃഷ്ടിയിന്നാദ്യനില ലഭിച്ചൊരു","വിമലനോതിന -","മൊഴി ധരിക്കുകിൽ ശുഭമെഴും തവ"],"bridge":[],"verses":[["ശീതമല്ലുഷ്ണവുമല്ല തവഗുണം","ഏതെന്നു നിജവുമില്ല","ഈ വിധമിനിയും നീ വാടിയ","ജലം പോലെ","നാൾ കഴിക്കുകിൽ നിന്നെ ഞാൻ മമ","വായിൽനിന്നു പുറത്തുമിഴ്ന്നിടും"],["ഞാനൊരു ധനിതന്നെ","എനിക്കില്ല ദീനത ലവമിന്ന്","മാനമോടിദം ചൊല്ലി","ഹീനനായ് കുരുടനായ്","നീയിരിപ്പതു കാൺക പരനുടെ","മുന്നിൽ വീണറിയിക്ക നീയതു"],["സമ്പന്നനാവതിന്നുണ്ടു തനിത്തങ്കം","വെൺവസ്ത്രം ധരിപ്പാനുണ്ട്","നിൻ കണ്ണു തെളിയുവാൻ ലേപവും","വിലയ്ക്കുണ്ട്","വന്നുവാങ്ങുക ശിക്ഷയാൽ പ്രിയന്മാരെ","ഞാനുണർത്തുന്നിതറിക നീ"],["മാനസാന്തരപ്പെടുക എരിവോടു","നീ മാനസം തുറന്നിടുക","വാതിലിലഹം നിന്നു","മുട്ടുന്നായതു കേട്ടു","യാതൊരു നരൻ തുറന്നുതരികില -","പ്പൂതനോടു ഞാൻ വിരുന്നു കഴിഞ്ഞിടും"],["സത്യമായ് ജയംകൊളളും ഭടന്നു","ഞാനൊത്തിരിപ്പരുളിടും","കൃത്യമായഹം മേവും ഭദ്രാസനമതിങ്കൽ","നിത്യമായവൻ വാഴും ലവുദിക്യ","മദ്ധ്യതോ ജയിച്ചെന്ന വിരുതിനാൽ"]]}