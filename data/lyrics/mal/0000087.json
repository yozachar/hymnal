{"id":87,"author":"KVS","starts":"verse-1","chorus":[],"bridge":[],"verses":[["ദേവഗണനായകനേ!","പാപഭയനാശകനേ!","ദീനജനപാലകനേ!","ദിനമെന്നും സ്തുതി തവ!"],["ഉന്നതത്തെ വിട്ടുവന്നു","മന്നിടത്തിൽ ശാപമേറ്റു","പാപികളെ വീണ്ടെടുത്ത","പരമേശാ! സ്തുതി തവ!"],["സുഖം ബലമിവ തന്നു","ദുരിതങ്ങൾ തുലച്ചിന്നു","തിരുമുഖമണച്ചൊരു തിരുസുതാ","സ്തുതി തവ!"],["മനമതിൽ സമാധാനം","ദിനന്തോറുമടിയരിൽ","നിറവായി പകരുന്ന നിഖിലേശാ!","സ്തുതി തവ!"],["വരവിനായൊരുങ്ങി","ഞാനനുദിനമിരിക്കുവാൻ","ഒരുക്കി മാം നടത്തിടുമൊരുവനേ!","സ്തുതി തവ!"],["ദിനവും നിന്നടിയിണ","ശരണമെന്നുറച്ചു ഞാൻ","മരുവുവാനരുളേണം മനുവേലാ!","സ്തുതി തവ!"],["കൃപയെന്മേൽ ചൊരിയുക","പുതുശക്തി നിറയ്ക്കുക","ചിറകിൻകീഴ്മറയ്ക്കുക ചിരന്തന!","സ്തുതി തവ!"]]}