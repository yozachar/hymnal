{"id":843,"author":"PPM","starts":"verse-1","chorus":["എൻദൈവമേ നിന്നിഷ്ടം ചെയ്യുവാൻ","വന്നിടുന്നെ ഞാനിന്നു മോദമായ്","എന്റെ ഇഷ്ടമൊന്നും വേണ്ടാ പ്രിയനെ","നിന്റെ ഇഷ്ടം എന്നിൽ പൂർണ്ണമാക്കണെ"],"bridge":[],"verses":[["സ്വർഗ്ഗീയപിതാവേ നിൻ തിരുഹിതം","സ്വർഗ്ഗത്തിലെപ്പോലെ ഭൂവിലാക്കണേ","നിൻഹിതം ചെയ്തോനാം","നിൻസുതനെപ്പോലെ","ഇന്നു ഞാൻ വരുന്നേ നിൻഹിതം ചെയ്‌വാൻ"],["നന്മയും പൂർണ്ണപ്രസാദവുമുളള","നിൻഹിതമെന്തെന്നു ഞാനറിയുവാൻ","എൻമനം പുതുക്കി മാറിടുന്നു നിത്യം","നിന്ദ്യമാണെനിക്കീ ലോകലാവണ്യം"],["ഞാനവനുളളം കയ്യിലിരിക്കയാൽ","ആരുമില്ലെനിക്കു ദോഷം ചെയ്യുവാൻ","ഇന്നെനിക്കു വന്നു നേരിടുന്നതെല്ലാം","തൻഹിതമാണെന്നു ഞാനറിയുന്നു"],["എൻതലയിലെ മുടികളുമെല്ലാം","നിർണ്ണയമവനെണ്ണിയറിയുന്നു","ഒന്നതിൽ നിലത്തു വീണിടേണമെങ്കിൽ","ഉന്നതനറിഞ്ഞേ സാദ്ധ്യമായിടൂ"],["യേശുക്രിസ്തുവിൻ ശരീരയാഗത്താൽ","ഉളളയിഷ്ടത്തിൽ ഞാൻ ശുദ്ധനായ്ത്തീർന്നു","ദൈവഇഷ്ടം ചെയ്തു വാഗ്ദത്തം പ്രാപിപ്പാൻ","പൂർണ്ണ സഹിഷ്ണത ഏകണെ പ്രിയാ"],["ആരുമറിയാത്ത ശ്രേഷ്ഠഭോജനം","ഞാൻ ഭുജിച്ചു നിത്യം ജീവിച്ചിടുന്നു","എന്റെ രക്ഷകന്റെ ഇഷ്ടമെല്ലാം ചെയ്തു","വേല തികയ്ക്കുന്നതെന്റെ ആഹാരം"],["എന്റെ കഷ്ടങ്ങൾ ദൈവം തരുന്നതാം","എന്റെ പ്രാണനെ ഞാൻ യാഗമാക്കുന്നു","എന്നെ തകർത്തിടാൻ താതനിഷ്ടമെങ്കിൽ","തൻഹിതമെന്നിൽ സമ്പൂർണ്ണമാകട്ടെ"]]}