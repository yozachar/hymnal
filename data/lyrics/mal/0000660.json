{"id":660,"author":"","starts":"verse-1","chorus":["കഷ്ടതകൾ തീർക്കുവാൻ","സിദ്ധന്മാരെ ചേർക്കുവാൻ","പെട്ടെന്നേശു വന്നിടുമേ","മുട്ടുകൾ തീർത്തിടും കണ്ണുനീർ","തുടയ്ക്കും ദുഃഖമെല്ലാം തീർത്തിടുമേ"],"bridge":[],"verses":[["ഈ വഴി വളരെ ഇടുക്കം ഞെരുക്കം","ആരിതു കടന്നിടുമോ?","കൂട്ടുകാർ ചുരുക്കം സഹായികൾ ചുരുക്കം","ഹാ! ഇതല്ലോ മോക്ഷവഴി"],["ആരുളളു ചാരുവാൻ എൻ","മണവാളനൊഴികെ","ഞെരുക്കമുളളീ മരുവിൽ","ആവശ്യം വളരെ തൻ","വാഗ്ദത്തം ഉണ്ടല്ലോ","ആയതെല്ലാം സത്യമല്ലോ -"],["മരണം വരെയും തിരുരക്തത്താലും","തിരുവചനം വഴിയും","പരിശുദ്ധാത്മാവിലും പരിശുദ്ധമാകണം","കറ തീരെ ഇല്ലാതെ -"],["ഞാൻ കുറയുന്നെങ്കിലോ","യേശു എന്നിൽ വളരട്ടെ","മഹത്വം അവനിരിക്കട്ടെ","ഞാനവനായ് ചാകണം","എങ്കിലോ വേണ്ടില്ല","ആയിരങ്ങൾ ജീവിക്കട്ടെ -"],["കണ്ണുനീരിൻ താഴ്‌വര നിന്ദകൾ കുറവില്ല","എങ്കിലുമുണ്ടാശ്വാസം","യേശുവിൻ സാക്ഷ്യവും സത്യവചനവും","മാത്രമല്ലൊ വരുത്തുന്നിത്"],["കൂട്ടുകാർ ദുഷിക്കട്ടെ","നാട്ടുകാർ പഴിക്കട്ടെ","യേശു ഇന്നും ജീവിക്കുന്നു","വിട്ടതും വെടിഞ്ഞതും","യേശുവിൻ പ്രബോധനം","അനുസരിച്ചാണല്ലോ ഞാൻ"],["കൂലിക്കാരനല്ല ഞാൻ","യേശുവിൻ സ്ഥാനാപതി","തെരഞ്ഞെടുക്കപ്പെട്ടവൻ ഞാൻ","രാജകീയ പുരോഹിതൻ","വിശുദ്ധവംശക്കാരൻ ഞാൻ","സ്വന്തക്കാരനാണല്ലോ ഞാൻ"]]}