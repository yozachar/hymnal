{"id":831,"author":"","starts":"chorus","chorus":["ആശ്രയം യേശുവിലെന്നതിനാൽ","ഭാഗ്യവാൻ ഞാൻ ഭാഗ്യവാൻ ഞാൻ","ആശ്വാസമെന്നിൽ താൻ തന്നതിനാൽ","ഭാഗ്യവാൻ ഞാൻ ഭാഗ്യവാൻ ഞാൻ"],"bridge":[],"verses":[["കാരിരുൾ മൂടും വേളകളിൽ","കർത്താവിൻപാദം ചേർന്നിടും ഞാൻ","കാരിരുമ്പാണിയിൻ പാടുളള പാണിയാൽ","കരുണനിറഞ്ഞവൻ കാക്കുമെന്നെ"],["തന്നുയിർ തന്ന ജീവനാഥൻ","എന്നഭയം എൻനാൾ മുഴുവൻ","ഒന്നിനും തന്നിടമെന്നിയേ വേറെങ്ങും","ഓടേണ്ട താങ്ങുവാൻ താൻ മതിയാം"],["കാൽവറി നാഥനെൻ രക്ഷകൻ","കല്ലറയ്ക്കുളെളാടുങ്ങിയില്ല","മൃത്യുവെ വെന്നവൻ അത്യുന്നതൻ വിണ്ണിൽ","കർത്താധികർത്താവായ് വാഴുന്നവൻ"],["ഇത്ര സൗഭാഗ്യം ഇക്ഷിതിയിൽ","ഇല്ല മറ്റെങ്ങും നിശ്ചയമായ്","തീരാത്ത സന്തോഷം ക്രിസ്തുവിലുണ്ടെന്നാൽ","തോരാത്ത കണ്ണീരേ മന്നിലുളളു"]]}