{"id":714,"author":"VN","starts":"verse-1","chorus":[],"bridge":[],"verses":[["സമയമാം രഥത്തിൽ ഞാൻ","സ്വർഗ്ഗയാത്ര ചെയ്യുന്നു","എൻ സ്വദേശം കാണ്മതിന്നു","ബദ്ധപ്പെട്ടോടിടുന്നു","ആകെയൽപ്പനേരം മാത്രം","എന്റെ യാത്ര തീരുവാൻ","യേശുവേ നിനക്കു സ്തോത്രം","വേഗം നിന്നെ കാണും ഞാൻ"],["രാവിലെ ഞാൻ ഉണരുമ്പോൾ","ഭാഗ്യമുളേളാർ നിശ്ചയം","എന്റെ യാത്രയുടെ അന്തം","ഇന്നലേക്കാൾ അടുപ്പം"],["രാത്രിയിൽ ഞാൻ ദൈവത്തിന്റെ","കൈകളിലുറങ്ങുന്നു","അപ്പോഴുമെൻ രഥത്തിന്റെ","ചക്രം മുമ്പോട്ടോടുന്നു"],["തേടുവാൻ ജഡത്തിൻ സുഖം","ഇപ്പോൾ അല്ല സമയം","സ്വന്തനാട്ടിൽ ദൈവമുഖം","കാൺകയത്രേ വാഞ്ഛിതം"],["ഭാരങ്ങൾ കൂടുന്നതിന്നു","ഒന്നും വേണ്ടയാത്രയിൽ","അൽപ്പം അപ്പം വിശപ്പിന്നും","സ്വൽപ്പം വെളളം ദാഹിക്കിൽ"],["സ്ഥലം ഹാ! മഹാവിശേഷം","ഫലം എത്ര മധുരം!","വേണ്ട വേണ്ടാ ഭൂപ്രദേശം","അല്ല എന്റെ പാർപ്പിടം"],["നിത്യമായോർ വാസസ്ഥലം","എനിക്കുണ്ട് സ്വർഗ്ഗത്തിൽ","ജീവവൃക്ഷത്തിന്റെ ഫലം","ദൈവപറുദീസയിൽ"],["8.എന്നെ എതിരേൽപ്പാനായി","ദൈവദൂതർ വരുന്നു","വേണ്ടുമ്പോലെ യാത്രയ്ക്കായി","പുതുശക്തി തരുന്നു"],["ശുദ്ധന്മാർക്കു വെളിച്ചത്തിൽ","ഉളള അവകാശത്തിൽ","പങ്കു തന്ന ദൈവത്തിന്നു","സ്തോത്രം സ്തോത്രം പാടും ഞാൻ"]]}