{"id":1057,"author":"KAA","starts":"chorus","chorus":["കാത്തിരിക്കുന്നു ഞാൻ","പ്രാണേശനേശുവിൻ","കാഹളനാദം മുഴക്കിയെഴുന്നെളളും","കാർമേഘമണ്ഡലം മാറി മറഞ്ഞിടും","കാഴ്ച ഞാൻ കാണ്മാൻ കൊതിച്ചിടുന്നു"],"bridge":[],"verses":[["മന്നിൽ മനോഹരം ചില്ലിട്ട കൊട്ടാരം","ഒന്നിലും എന്മനം ശാന്തികാണാ","മന്നനെ നീയിങ്ങു വന്നല്ലാതെന്നുടെ","ഖിന്നത തീരുകില്ലീയുലകിൽ"],["ഇന്നത്തെ സന്ധ്യമയങ്ങിടും മുമ്പഹോ","വന്നെത്തും എന്നേശു വാനമേഘേ","എന്നതാണെന്നുമെന്നാശയിപ്പാരിതിൽ","എന്നുമുണരും പുലരിതോറും"],["പാരിലെ ക്ലേശങ്ങളോടി മറയുമ്പോൾ","പാവന ചിന്തയിൽ മുങ്ങിടുമ്പോൾ","താവകസ്നേഹത്തിൻ ചൂടെന്നിലേറുന്ന","തൻ സവിധേയോടിയെത്തിടുവാൻ"],["എത്രയോ വേഗം ഗമിക്കുന്ന യാമങ്ങൾ","അത്ര വലുതായുളളാശയതാൽ","മിത്രമായെത്തുമെന്നേശുവിൻ കാലൊച്ച","മാത്രമെൻ കാതിൽ മുഴങ്ങിടട്ടെ"]]}