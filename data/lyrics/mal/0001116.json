{"id":1116,"author":"KVS","starts":"chorus","chorus":["രാജാത്മജ വിരുന്നതിൻ വിവരം","ഈ ഉപമയോ മഹാസാരം","രാജാത്മജ വിരുന്നതിൻ വിവരം"],"bridge":[],"verses":[["രാജസുതൻ വേളിയൊന്നു","കഴിച്ചിതു പണ്ടു","രാജ്യത്തുളള പൗരന്മാരെ","ക്ഷണിച്ചതുകൊണ്ടു","ഭോജനത്തിൻ നാളണഞ്ഞെ -","ന്നരചനും കണ്ടു","ആ ജനത്തെ വിളിച്ചുടൻ","ആളയച്ചുംകൊണ്ടു"],["വേണ്ടവിഭവങ്ങളെല്ലാം","ചേർത്തു ഞാൻ വിരുന്നു","വേണ്ടും വിധം ചമയ്ക്കയാൽ","നിങ്ങളിപ്പോൾ വന്നു","വേണ്ടുവോളം ഭുജിക്കുവിൻ","തൃപ്തരാവിനെന്നു","വേണ്ടിനാർ ക്ഷണം ലഭിച്ച","മാനുജരോടന്നു"],["ഒഴികഴിവോരോതരം പറഞ്ഞാരന്നേരം","ഒരുത്തനു നിലത്തിലായ്","മനസ്സിൽ വിചാരം","നിജസ്ത്രീയിൽ ലയിക്ക -","യാലൊരുത്തനസാരം","മുടക്കുണ്ട് കാളകളാലപരന്നു ഭാരം"],["വന്നിടുവിൻ വിരുന്നിനെന്നിവരറിയിച്ചു","കൊണ്ടതു മറുക്കമൂലമരചൻ കോപിച്ചു","അന്നഗരം നശിപ്പിപ്പാനുടൻ","കൊളളി വച്ചു","വെന്തുപൊരിഞ്ഞഗ്നി","തന്നിലവർ വിലപിച്ചു"],["കാര്യമേവം ഭവിക്കയാൽ","ഭൂപതി തിരിഞ്ഞു","ദാസരോടു പറഞ്ഞിതു","നിങ്ങളോ വിരഞ്ഞു","വേലികൾ വഴിയരികെ -","ന്നിവ്വിടം തിരഞ്ഞു","സാധുജനങ്ങളെയാകെ","സംഭരിക്കറിഞ്ഞു"],["കിട്ടിയ ജനങ്ങളാലെ ശാലയെ നിറച്ചു","ചട്ടമിവരുടേതൊന്നു നോക്കുവാനുറച്ചു","പെട്ടന്നരചൻ വരവേ തന്നുടൽ മറച്ചു","കൊട്ടിലിലിരുന്ന നീചവേഷനാലറച്ചു"],["രാജനോ വിളിച്ചുചൊന്നു","ശുഭ്രവസ്ത്രം വിട്ടോ?","രാജവിരുന്നിൽ കടക്ക","പതിവെന്തു മട്ടോ?","നമ്മെയിവൻ നിന്ദിക്കയാലിരുട്ടിങ്കലിട്ടോ","നല്ല ശിക്ഷ കൊടുക്കേണം","തീക്കടലിൽ ചുട്ടോ"],["ഭൃത്യരിവനെ വരിഞ്ഞുകെട്ടി","വൈരം തേടി","പട്ടണത്തിനു പുറത്തെ മതിലിങ്കൽകൂടി","ഒട്ടുമടികാണാതുളള കൂരിരുട്ടിൽ പേടി","പ്പെട്ടു നരകത്തിൽ താഴാൻ","തളളിയും വച്ചോടി"]]}