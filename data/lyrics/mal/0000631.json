{"id":631,"author":"TM","starts":"verse-1","chorus":["പതറുകയില്ല ഞാൻ, പതറുകയില്ല ഞാൻ","പ്രതികൂലം അനവധി വന്നിടിലും","വീഴുകയില്ല ഞാൻ, വീഴുകയില്ല ഞാൻ","കഷ്ടത അനവധി വന്നീടിലും","എൻകാന്തൻ കാത്തിടും, എൻപ്രിയൻ പോറ്റിടും","എൻനാഥൻ നടത്തിടും അന്ത്യംവരെ"],"bridge":[],"verses":[["എൻപ്രിയൻ വലങ്കരം പിടിച്ചെന്നെ","നടത്തുന്നു ദിനംതോറും","സന്തോഷവേളയിൽ സന്താപവേളയിൽ","എന്നെ കൈവിടാതെ അനന്യനായ്"],["മുമ്പിൽ ചെങ്കടൽ ആർത്തിരച്ചാൽ എതിരായ്","പിൻപിൽ വൻവൈരി പിൻഗമിച്ചാൽ","ചെങ്കടലിൽ കൂടി ചെങ്കൽ പാതയൊരുക്കി","അക്കരെ എത്തിക്കും ജയാളിയായ്"],["എരിയും തീച്ചുള എതിരായ് എരിഞ്ഞാൽ","ശദ്രക്കിനെപ്പോൽ വീഴ്ത്തപ്പെട്ടാൽ","എന്നോടുകൂടെയും അഗ്നിയിലിറങ്ങി","വെന്തിടാതെ പ്രിയൻ വിടുവിക്കും"],["ഗർജ്ജിക്കും സിംഹങ്ങൾ വസിക്കും ഗുഹയിൽ","ദാനിയേലെപ്പോൽ വീഴ്ത്തപ്പെട്ടാൽ","സിംഹത്തെ സൃഷ്ടിച്ച എൻ സ്നേഹനായകൻ","കണ്മണിപോലെന്നെ കാത്തുകൊളളും"],["കെരീത്തുതോട്ടിലെ വെളളം വറ്റിയാലും","കാക്കയിൻ വരവു നിന്നീടിലും","സാരെഫാത്തൊരുക്കി ഏലിയാവേ പോറ്റിയ","എൻപ്രിയൻ എന്നെയും പോറ്റിക്കൊളളും"],["ണ്ണോടു മണ്ണായ് ഞാൻ അമർന്നുപോയാലും","എൻകാന്തനേശു വന്നിടുമ്പോൾ","എന്നെ ഉയിർപ്പിക്കും വിൺശരീരത്തോടെ","മണവാട്ടിയായിതൻ മഹത്വത്തിൽ"]]}