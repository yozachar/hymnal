{"id":531,"author":"","starts":"chorus","chorus":["ആണികളേറ്റ പാണികളാലേ","അനുദിനമവനെന്നെ നടത്തിടുന്നു"],"bridge":[],"verses":[["ജീവിതഭാരച്ചുമടുകളാകെ","അവൻ ചുമന്നെന്നെ പുലർത്തിടുന്നു","ആകയാലാകുലമിന്നെനിക്കില്ല","ആനന്ദമായോരു ജീവിതമാം"],["അറിഞ്ഞവനെന്നെ കരുതിടുമെന്നും","അരുമയിൽ കാത്തിടും ചിറകടിയിൽ","പാരിലെൻ ജീവിതയാത്രയിലെന്നെ","പിരിയാതെ കൂടെ വരുന്നവനാം"],["ഏതൊരു നാളും യേശു എന്നിടയൻ","എനിക്കൊരു കുറവും വരികയില്ല","അനുഗ്രഹമാണെന്‍റെ ജീവിതമിന്ന്","അനുഭവിച്ചറിയുന്നു ഞാനവനെ"],["ഉലകിലെല്ലാരും പ്രതികൂലമായാലും","ഉലയുകയില്ല ഞാൻ പതറുകില്ല","ഉയിരുളള നാളെല്ലാം ഞാനവന്നായി","ഉണർന്നു വിശ്വാസത്തിൻ വേലചെയ്യും"]]}