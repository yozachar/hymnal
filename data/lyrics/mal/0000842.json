{"id":842,"author":"GP","starts":"chorus","chorus":["ആശ്രയം എനിക്കിനി യേശുവിലെന്നും","ആകയാലില്ലിനി ആകുലമൊന്നും"],"bridge":[],"verses":[["പാരിടത്തിൽ പല ശോധന വരികിൽ","പാടിടും ഞാൻ പുതുഗാനമെൻ ഹൃദിയിൽ","അല്ലലിൻ അലകൾ നേരേ വന്നിടുകിൽ","ഹല്ലെലുയ്യ പാടി ആശ്വസിച്ചിടും ഞാൻ"],["സിംഹവായടച്ചും തീ ബലം കെടുത്തും","സംഹാരദൂതൻ തൻ കൈകളെ തടുത്തും","അല്ലിലും പകലിലും തൻ ഭുജബലത്താൽ","നല്ലപോൽ കാത്തവൻ നടത്തിടും കൃപയാൽ"],["വാനിലെ പറവയെ പുലർത്തിടും ദൈവം","വാസനമലർകളെ വിരിയിക്കും ദൈവം","മരുവിൽ തൻജനത്തെ നടത്തിടും ദൈവം","മറന്നിടാതെന്നെയും കരുതിടുമെന്നും -"],["തൻമൊഴികേട്ടും തന്മുഖം കണ്ടും","തൻപാദ സേവചെയ്തും ഞാൻ പാർക്കും","പാരിലെ നാളുകൾ തീർന്നുയെൻ പ്രിയനെ","നേരിൽ ഞാൻ കാണുമ്പോൾ","തീരുമെൻ ഖേദം"]]}