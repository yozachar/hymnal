{"id":455,"author":"KVS","starts":"verse-1","chorus":[],"bridge":[],"verses":[["സ്വർഗ്ഗത്തിൽ നിക്ഷേപം ശേഖരിക്കും","സാധുവോടീവിധമായിരിക്കും","സർവ്വേശൻ ചൊല്ലുവതെല്ലായ്പോഴും","എൻകണ്ണിനാൽ നിന്നെ ഞാൻ നടത്തും"],["നാനാ പരീക്ഷകൾ വന്നിടുമ്പോൾ","പാലകന്മാർ പറന്നോടിടുമ്പോൾ","നാദമിതു ചെവി പൂകിടട്ടെ","എൻകണ്ണിനാൽ നിന്നെ ഞാൻ നടത്തും"],["ഭൗമികമായ നിന്നാശയെല്ലാം","കാലമാം കല്ലറ പൂകിടുമ്പോൾ","പിന്നെയുമീ വാക്കു ധൈര്യമേകും","എൻ കണ്ണിനാൽ നിന്നെ ഞാൻ നടത്തും"],["കളളൻ തുരുമ്പും പുഴുവിവയാൽ","കൊളളയാകാതുളള നിൻമുതൽ നീ","സ്വർഗ്ഗമഹത്വത്തിൽ കണ്ടിടുമ്പോ -","ളെൻ നടത്തിപ്പുകൾ ബോദ്ധ്യമാകും"]]}