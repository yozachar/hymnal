{"id":908,"author":"KVS","starts":"chorus","chorus":["എന്മനസ്സുയരുന്നഹോ!","നന്മയേറും വചനത്താൽ","ചിന്മയരാജനെക്കുറിച്ചു - പാടിയ കഥ","ചെമ്മയോടറിയിച്ചിടുന്നു"],"bridge":[],"verses":[["ലേഖകന്റെ വേഗമേറും","ലേഖനി താനെന്റെ ജിഹ്വ!","ലോകപാലക! നീയെത്രയും","നരസുതരി - ലാകവേ സുന്ദരനാകുന്നു"],["നിന്നധരങ്ങളിൽ കൃപ","മന്നനേ സംക്രമിക്കുന്നു","ഉന്നതനാം ദേവനതിനാൽ -","നിന്നെയങ്ങഹോ!","എന്നുമാശീർവ്വദിച്ചിടുന്നു"],["ശൂരനേ! നിൻവാളരയ്ക്കു","വീര്യമഹിമയോടൊത്തു","ചാരുതരമായ് ബന്ധിച്ചിട്ടു -","നീതി സൗമ്യത","നേരിവയാൽ മഹത്വത്തോടു"],["വാഹനമേറുക തവ","വാമേതരമായ ബാഹു","ഭീമസംഗതികൾ നിനക്കു - പറഞ്ഞുതരും","ആഹവ വിഷയമായഹോ!"],["വൈരികളിൻ ഹൃത്തടത്തിൽ","പാരമാം മൂർച്ചയുളള നിൻ","ക്രൂരശരങ്ങൾ തറച്ചിടും","ശത്രുഗണങ്ങൾ","വീണടിപെടും നിൻസന്നിധൗ"],["നിന്നുടെ സിംഹാസനമോ","എന്നുമുളളതത്രേ ചെങ്കോൽ","മന്നവ, നേരുളളതാണഹോ!","നീതിയെഴും നീ","ദുർന്നയത്തെ സഹിക്കാ ദൃഢം"],["തന്നിമിത്തം തവ നാഥൻ","നിന്നുടെ കൂട്ടുകാരേക്കാൾ","നിന്നെയാനന്ദ തൈലംകൊണ്ട് -","അധികമായി","നന്ദിയോടു ചെയ്തഭിഷേകം"],["ദന്തീദന്തംകൊണ്ടുളളതാം","ചന്തമാം രാജധാനിയിൽ","സ്വാന്തമോദം വരുത്തുന്നല്ലൊ","നിനക്കനിശം","കമ്പിവാദ്യങ്ങളിൻ നിസ്വനം"],["നിന്നുടെ കഞ്ചുകമാകെ","മന്നനെ മൂറും ലവംഗം","ചന്ദനമിവയാൽ നല്ലൊരു മണം പരത്തി","മന്ദിരം സുഗന്ധമാക്കുന്നു"],["ആമോദമാനസനാമെൻ","ശ്രീമഹീപാലകമണേ!","രാജകുമാരികൾ നിന്നുടെ -","സുമുഖികളാം","വാമമാർ നടുവിലുണ്ടഹോ!"],["നിന്നുടെ വലത്തോഫീറിൻ","പൊന്നണിഞ്ഞും കൊണ്ടു രാജ്ഞി","നിന്നിടുന്നല്ലയോ സാധ്വീ! നീ","നോക്കുകെൻമൊഴി -","ക്കിന്നു ചായിക്ക നിൻ കാതുകൾ"],["താതഗൃഹം സ്വജനമിത്യാദികൾ","സ്മരിക്ക വേണ്ടാ","പ്രീതനാകും നിന്നഴകിനാൽ","രാജനപ്പോഴേ","നീയവനെ നമിച്ചിടുക"],["തീറുവിൻ ജനങ്ങളന്നു","സാരമാം കാഴ്ചകളോടു","കൂടവേ വരും സവിധേ നിൻമുഖശോഭ","തേടുമക്കുബേര പൂജിതർ"],["അന്തഃപുരത്തിലെ രാജ്ഞി","ചന്തമെഴും ശോഭമൂലം","എന്തു പരിപൂർണ്ണയാം അവ -","ളണിയും വസ്ത്രം","പൊൻകസവുകൊണ്ടു ചെയ്തതാം"],["രാജസന്നിധിയിലവൾ","തോഴിമാരോടൊന്നു ചേർന്നു","രാജകീയ വസ്ത്രമേന്തിയേ","കൊണ്ടു വരപ്പെ -","ട്ടിടുമന്നാ വേളിനാളതിൽ"],["സന്തോഷോല്ലാസങ്ങളോടു","ദന്തനിർമ്മിതമാം രാജ","മന്ദിരത്തിൽ കടക്കുമന്നാൾ","അളവില്ലാത്ത","ബന്ധുജനയുക്തയാമവൾ"],["നിന്റെ മക്കൾ നിൻപിതാക്കൾ -","ക്കുളള പദവിയിലെത്തി","ആയവർക്കു പകരം വാഴും","സർവ്വഭൂമിയിൽ","നീയവരെ പ്രഭുക്കളാക്കും"],["എല്ലാത്തലമുറകളും നിന്നുടെ","നാമത്തെയോർക്കും","വണ്ണമാക്കും ഞാനതുമൂലം","ജാതികൾ ധന്യേ","എന്നുമെന്നും നിന്നെ സ്തുതിക്കും"],["ഉന്നതസ്ഥിതനാം സ്വർഗ്ഗ -","മന്നവന്നും തൻസുതന്നും","എന്നുമുളളാവിക്കും മംഗളം","ആദിമുതല്ക്ക്","ഇന്നുമെന്നും ഭവിച്ചിടട്ടെ"]]}