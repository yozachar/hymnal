{"id":973,"author":"TKS","starts":"chorus","chorus":["ഏകരാജൻ - യേശുനാഥൻ","ഭൂവിൽ വാഴുമേ","ലോകാധിപന്മാരാകവേ തന്മു -","മ്പാകെ വണങ്ങിടുമേ"],"bridge":[],"verses":[["“മന്നവനൊരുവൻ നീതിയിൽ വാഴു\"","മെന്ന തിരുവചനം","നിർണ്ണയമതുപോൽ","നിവർത്തിക്കുമതിനാൽ","നവയുഗം കൈവരുമേ"],["സൃഷ്ടികൾ ദൈവമക്കളിൻ വെളിപ്പാ -","ടിഷ്ടമായ് കാത്തിടുന്നു","പുഷ്ടിയായ് ഫലങ്ങൾ നൽകിടുവാൻ","സന്തുഷ്ടിയോടാശിക്കുന്നു"],["വരണ്ടനിലം മരുഭൂമിയും മോദം","പൂണ്ടഖിലം വിളയും","നിർജ്ജനദേശം പനിനീർ കുസുമം","പൂത്തുമണം വിതറും"],["ദൈവത്തിൻ മഹത്വം തേജസ്സും നിത്യം","ഉർവ്വിയെല്ലാം നിറയും","ഗർവ്വമകന്നു സർവ്വരുമന്നു","ദൈവമൊന്നെന്നറിയും"],["ദുഃഖവും നെടുവീർപ്പൊക്കെയും നീങ്ങി","സൗഖ്യസമ്പൂർണ്ണരായി","രക്ഷിതരേവരും സീയോൻപുരിയതി -","ലക്ഷയരായ് വരുമേ"]]}