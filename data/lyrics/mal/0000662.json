{"id":662,"author":"MTG","starts":"verse-1","chorus":[],"bridge":[],"verses":[["വിൺമഹിമ വെടിഞ്ഞു","മൺമയനായ മനു","നന്ദനനായിവന്ന ചിന്മയാ നിന്മഹിമ","അനുദിനം മനസ്സിൽ","നിനച്ചടിവണങ്ങിടുന്നേൻ"],["മൃത്യു വരിച്ചു ക്രൂശിൽ","മൃത്യുവിനെ ജയിച്ചു","മർത്യർക്കു നൽകി നിത്യജീവൻ","കൃപാനിധേ നീ","നമിച്ചിടുന്നടിയാൻ","തവ പാദതളിർ ശരണം"],["പാപമറിഞ്ഞിടാത്ത","പാവനനായ നാഥൻ","പാപമാക്കി സ്വയമാ -","ക്കാൽവറി ക്രൂശിലേറി","നിണം ചൊരിഞ്ഞു ദൈവനീതി","നിവർത്തിച്ചെന്റെ പേർക്കായ്"],["വാക്കിനാലി പ്രപഞ്ച -","മൊക്കെയുളവാക്കിയോൻ","ആക്കിയകൃത്യയാഗമാ -","യോരജമായ്ത്തന്നെ","അതുല്യമാം ദയയോർത്തിതാ","വണങ്ങിടുന്നടിയൻ"],["ശത്രുവാമെന്നെ ദൈവ -","പുത്രനായ്ത്തീർത്ത കൃപ","യ്ക്കെത്രയപാത്രനാണീ","ധാത്രിയിലെന്നതോർത്തു","സ്തുതിക്കുന്നശ്രുകണം","വീഴ്ത്തി കരുണാവാരിധിയെ"],["താഴ്ചയിലെന്നെയോർത്തു","താതസവിധം വെടി","ഞ്ഞീധരണിയിലേറ്റം താണു","നീ വന്നുവല്ലോ","നിറഞ്ഞനന്ദിയോടെ","ഭവൽ പദം വണങ്ങിടുന്നു"],["വന്നു നീ വാനമതിൽ","ഭക്തരെച്ചേർക്കുവോളം","മന്നിൽ നടത്തിടുക","മന്നവാ നിന്മഹിമ","പുകഴ്ത്തിയെങ്ങുമെന്നും","നിൽപാനടിയനെ സദയം"]]}