{"id":818,"author":"TKS","starts":"chorus","chorus":["ഞാനെന്തിന്നാകുലനായിടുന്നുലകിൽ","കാവലിന്നുണ്ടുലകാധിപതി","താനെന്റെ താതനും ഞാനവൻ മകനും","ആകയാൽ ഭാഗ്യവാൻ ഞാൻ"],"bridge":[],"verses":[["കാൽവറി നാഥൻ തൻ വിലയേറും","ചെന്നിണമെൻ വിലയായ്","നൽകിയല്ലോ താൻ വീണ്ടെടുത്തെന്നെ","കൈവിടുമോ പിന്നെ?"],["സങ്കടം തിങ്ങിയുളളം കലങ്ങി","യെൻ മനമുരുകിടവേ","തൻകരം മൂലം താങ്ങിത്തലോടും","വൻ കനിവോടയവൻ"],["താതനെൻ ചുറ്റും കാവലിന്നായ്","ദൂതരിൻ പാളയവും","പാതയിൽ ദീപമായ് തിരുമൊഴിയും","നൽകി നടത്തുമല്ലോ"],["ശാശ്വത ഭുജമെൻ കീഴിലുളളതിനാൽ","ആശ്വസിക്കാം ദിനവും","നാസ്തിത്വത്തിൻമേൽ ഭൂമിയെ","തൂക്കും ഈശനെന്നാശ്രയമാം"]]}