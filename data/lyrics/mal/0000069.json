{"id":69,"author":"TKS","starts":"verse-1","chorus":[],"bridge":[],"verses":[["പാടും ദിനവും ഞാൻ സ്തുതിഗാനം","പരമതാതൻ തൻസുതദാനം","പാപികൾക്കായ് നൽകിയതിനെ","പറഞ്ഞുതീർക്കാൻ സാദ്ധ്യമതാമോ!"],["നിത്യസ്വത്തിനുടയവനെന്നാൽ","നരർ നിമിത്തം ദരിദ്രനായ് തീർന്ന","കൃപ നിനച്ചാൽ ഞാനുമതിന്നായ്","പകരമെന്താണേകുവതിന്നാൾ"],["വൈരികൾക്കായ് സൂനുവെകൊല്ലാ","നനുവദിക്കും താതനിലുള്ള","സ്നേഹമെന്റെ ആയുസ്സിലെല്ലാം","വിവരിച്ചാലും തീരുകയില്ല"],["തൃപ്പദത്തിൽ ചുംബനം ചെയ്തും","ബാഷ്പവർഷം കാൽകളിൽ പെയ്തും","ഇടവിടാതെ കീർത്തനം ചെയ്തും","കടമതീർത്താലും ബദലാമോ!"],["അത്യഗാധം തൻനിനവെല്ലാം","അതിശയം തൻകൃത്യമതെല്ലാം","അപ്രമേയം തന്നുടെ സ്നേഹം","അവർണ്ണനീയമാണിവയെല്ലാം"]]}