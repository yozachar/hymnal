{"id":74,"author":"","starts":"verse-1","chorus":["യേശു മാറാത്തവൻ യേശു മാറാത്തവൻ","യേശു മാറാത്തവൻ ഹാ എത്ര നല്ലവൻ!","ഇന്നുമെന്നും കൂടെയുളളവൻ"],"bridge":[],"verses":[["സർവ്വസൃഷ്ടികളുമൊന്നായ് പുകഴ്ത്തിടുന്ന","സ്രഷ്ടാവിനെ സ്തുതിക്കും ഞാൻ","ഇക്ഷോണിതലത്തിൽ ജീവിക്കുന്ന നാളെല്ലാം","ഘോഷിച്ചിടും പൊന്നു നാഥനെ"],["തന്‍റെ കരുണയെത്രയോ അതിവിശിഷ്ടം!","തൻ സ്നേഹമാശ്ചര്യമേ","എൻ ലംഘനങ്ങളും എന്നകൃത്യങ്ങളുമെല്ലാം","അകറ്റിയേ തന്‍റെ സ്നേഹത്താൽ"],["രോഗശയ്യയിലെനിക്കു സഹായകനും","രാക്കാല ഗീതവുമവൻ","നല്ല വൈദ്യനും ദിവ്യഔഷധവുമെൻ","ആത്മസഖിയും അവൻ തന്നെ"],["തേജസ്സിൽ വാസം ചെയ്യുന്ന വിശുദ്ധരൊത്തു","അവകാശം ഞാനും പ്രാപിപ്പാൻ","ദിവ്യ ആത്മാവാൽ ശുദ്ധീകരിച്ചെന്നെയും","തൻ സന്നിധിയിൽ നിറുത്തിടുമേ"],["സീയോനിൽ വാണിടുവാനായ് വിളിച്ചുതന്‍റെ","ശ്രേഷ്ഠോപദേശവും തന്നു","ഹാ! എന്തൊരത്ഭുതം! ഈ വൻകൃപയെ","ഓർക്കുമ്പോൾ നന്ദികൊണ്ടെന്നുളളം തിങ്ങുന്നേ"]]}