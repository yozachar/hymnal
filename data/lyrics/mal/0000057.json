{"id":57,"author":"KVS","starts":"chorus","chorus":["സന്തതം സ്തുതിചെയ്യുവിൻ പരനെ","ഹൃദി ചിന്തതെല്ലും കലങ്ങാതെ","സന്തതം സ്തുതിചെയ്യുവിൻ പരനെ"],"bridge":[],"verses":[["സന്തതം സ്തുതിചെയ്യുന്നതെന്തു നല്ലതവൻ ബഹു","ചന്തമെഴും നാഥനല്ലോ ബന്ധുരാഭൻ താൻ","ബന്ധുവായോരിവൻ സാലേ മന്തരംവിനാ പണിയു","ന്നന്ധരായ് ചിതറിയോരെ ഹന്ത! ശേഖരിച്ചിടുന്നു"],["അന്തരേ നുറുക്കമുള്ള സ്വന്തജനങ്ങളെയവ","നന്തികേ ചേർത്തണച്ചനുബന്ധനം ചെയ്യും","അന്ധകാരേ വിളങ്ങുമനന്തതാരഗണങ്ങളിൻ","വൻതുകയെ ഗ്രഹിച്ചു പേരന്തരമെന്യേയിടുന്നു"],["ശക്തിമാനവനധികം ബുദ്ധിമാനതിനാലവൻ","സത്വഗുണപ്രധാനനായ് സാധുജനത്തെ","എത്രയുമുയർത്തി ദുഷ്ടമർത്യരെ നിലംവരെയും","താഴ്ത്തിടുന്നതിനാൽ വാദ്യയുക്തമാം സ്തുതികൊടുപ്പിൻ"],["അംബുദനികരങ്ങളാലംബരമാകവേ മൂടീ","ട്ടൻപൊടു ഭൂമിക്കായ് മഴ ചെമ്മേയൊരുക്കി","വൻമലയിൽ പുല്ലണികൾ സംഭൃതമാക്കിജ്ജനാവ","ലംബനമായ് മൃഗപക്ഷിസഞ്ചയത്തെ പുലർത്തുന്നു"],["ഇല്ല തെല്ലമേ പ്രസാദം നല്ല കുതിരയിൻ ബലം","മല്ലരിൻ ചരണങ്ങളെന്നുള്ളവ തന്നിൽ","നല്ലപോൽ ഭയന്നു തന്റെ ഉള്ളിലിവന്നായ് പ്രതീക്ഷിച്ച","ല്ലലെന്യേ വസിപ്പവൻ തന്നിലത്രേയവൻ പ്രിയം"],["ഉന്നതശാലേമേ സീയോൻ വൻനഗരമേ ജഗതാം","മന്നവനെ സ്തുതിച്ചഭിവന്ദനം ചെയ്‌വിൻ","നിന്നുടെ തഴുതുകളെ നന്നേയുറപ്പിച്ചിതവൻ","നിന്നകത്തുള്ള സുതരെയുന്നതനനുഗ്രഹിച്ചാൻ"],["നിന്നതിരിൽ സമാധാനമൂന്നിയുറപ്പിച്ചു കോത","മ്പിന്നരുളാൽ തവ തൃപ്തിതന്നരുളിനാൻ","തന്നുടെ വചനം ദ്രുതം മന്നിലേക്കയച്ചു ഭസ്മ","സന്നിഭമായ് ഹിമംതൂകി പഞ്ഞിപോലതു ചിതറി"],["എത്രയും ഘനീഭവിച്ചു രത്തഹിമക്കഷണങ്ങ","ളിദ്ധരയിലെറിയുമ്പോൾ മർത്യനൊരുവൻ","ഉത്തമൻ തൻ കുളിരിൻ മുൻപൊത്തു നിൽക്കുമോ സ്വവാചാ","അത്രയുമവൻ ദ്രവിപ്പിച്ചുൽസ്രുതജലങ്ങളാക്കും"],["തന്നുടെ വചനം യാക്കോബിന്നുമവൻ","വിധി യിസ്രേലിന്നുമരുളുന്ന പരമോന്നതനേവം","അന്യജാതിയോടു ചൊല്ലീട്ടില്ലയവൻ ന്യായമവ","രൊന്നുമറിയുന്നില്ലവന്നല്ലലൂയ്യാ പാടിടുവിൻ"]]}