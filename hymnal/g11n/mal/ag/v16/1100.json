{"number":1100,"writer":"MEC","starts":"refrain","refrain":["ഇരവിന്നിരുൾ നിര തീരാറായ്","പകലിൻ കതിരൊളി കാണാറായ്","പുതിയൊരു യുഗത്തിൻ പുലരിവരും","നീതിയിൻ കതിരോനൊളി വിതറും","അധിപതി യേശു വന്നിടും","അതുമതിയാധികൾ തീർന്നിടും"],"verses":[{"number":1,"lines":["ഉണരിൻ ഉണരിൻ സോദരരേ!","ഉറങ്ങാനുളേളാരു നേരമിതോ?","ഉയിർതന്നോനായ് ജീവിപ്പാൻ","ഉണ്ടോ വേറൊരു നേരമിനി?"]},{"number":2,"lines":["തരിശു നിലത്തെയുഴാനായി","തിരുവചനത്തെ വിതയ്ക്കാനായ്","ദരിശനമുളളവരെഴുന്നേൽപ്പിൻ","കുരിശിൻ നിന്ദ വഹിക്കാനായ്"]},{"number":3,"lines":["ഇന്നു കരഞ്ഞു വിതയ്ക്കുന്നു","പിന്നവരാർപ്പോടു കൊയ്യുന്നു","ഇന്നു വിതയ്ക്കാ മടിയന്മാരന്നു","കരഞ്ഞാൽ ഗതിയെന്ത്?"]},{"number":4,"lines":["കത്തിത്തീർന്നൊരു കൈത്തിരിപോൽ","പൂത്തുപൊഴിഞ്ഞൊരു പൂവെപ്പോൽ -","എത്തിത്തിരികെ വരാതെ പോം","കർത്തവ്യത്തിൻ നാഴികകൾ"]},{"number":5,"lines":["സ്നേഹം നമ്മുടെയടയാളം","ത്യാഗം നമ്മുടെ കൈമുതലാം","ഐക്യം നമ്മുടെ നല്ല ബലം","വിജയം നമ്മുടെയന്ത്യഫലം -"]},{"number":6,"lines":["തീയിൽ നമ്മുടെ വേലകളെ","ശോധനചെയ്യും വേള വരും","മരം പുല്ലുവയ്ക്കോൽ ഇവ വെന്തു","പോയാൽ ബാക്കിവരും എന്ത്?"]},{"number":7,"lines":["ഇന്നിഹ നിന്ദിതർ ഭക്തഗണം","അന്നു നടത്തും ഭൂഭരണം","കേഴും ഖിന്നത തീർന്നവരായ്","വാഴും നമ്മൾ മന്നവരായ്"]}]}