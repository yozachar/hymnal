{"number":159,"writer":"","starts":"refrain","refrain":["ദൈവമേ നിനക്കു സ്തോത്രം പാടിടും","ഒരായിരം സ്തുതികൾ ഞാൻ കരേറ്റിടും","സന്താപകാലത്തും സന്തോഷകാലത്തും","എപ്പോഴും എന്റെ നാവു നിന്നെ വാഴ്ത്തുമേ"],"verses":[{"number":1,"lines":["നിന്നെയറിഞ്ഞിടാതെ പോയ പാതയിൽ","നീയെന്നെ തേടിവന്ന സ്നേഹമോർക്കുമ്പോൾ","എൻനാവതെങ്ങനെ മിണ്ടാതിരുന്നിടും","സ്തോത്രയാഗമെന്നുമർപ്പിച്ചിടും ഞാൻ"]},{"number":2,"lines":["എന്നെയനുദിനം നയിച്ചിടേണമേ","വീഴാതെയന്നു നിന്നടുക്കലെത്തിടാൻ","ആലംബമായിടും ആത്മാവെ തന്നതാൽ","സ്തോത്രയാഗമെന്നുമർപ്പിച്ചിടും ഞാൻ"]},{"number":3,"lines":["പാപച്ചെളിയിൽ നിന്നു വീണ്ടെടുത്തെന്നെ","പാറയാം ക്രിസ്തനിൽ സ്ഥിരപ്പെടുത്തി നീ","എൻ നാവിൽ തന്നു നീ നവ്യസങ്കീർത്തനം","സ്തോത്രയാഗമെന്നുമർപ്പിച്ചിടും ഞാൻ"]},{"number":4,"lines":["എൻ കണ്ണുനീരെല്ലാം തുടച്ചിടുന്നു നീ","കൺമണിപോലെ നിത്യം കാത്തിടുന്നെന്നെ","വൻ കൃപയോർക്കുമ്പോൾ എന്നുള്ളം തുള്ളുന്നേ","സ്തോത്രയാഗമെന്നുമർപ്പിച്ചിടും ഞാൻ"]}]}