{"number":432,"writer":"KVS","starts":"refrain","refrain":["തേനിലും മധുരം വേദമല്ലാതി","ന്നേതുണ്ടുചൊൽ തോഴാ","നീ സശ്രദ്ധമിതിലെ സത്യങ്ങൾ വായിച്ചു","ധ്യാനിക്കുകെൻ തോഴാ!"],"verses":[{"number":1,"lines":["മഞ്ഞുപോൽ ലോകമഹികൾ","മുഴുവൻ മാഞ്ഞിടുമെൻ തോഴാ","ദിവ്യരഞ്ജിത വചനം ഭഞ്ജിതമാകാ","ഫലം പൊഴിക്കും തോഴാ"]},{"number":2,"lines":["പൊന്നും വസ്ത്രങ്ങളും മിന്നും","രത്നങ്ങളുമിതിന്നു സമമോ തോഴാ?","എന്നുംപുതുബലമരുളും അതിശോഭ കലരും","ഗതിതരുമന്യൂനം"]},{"number":3,"lines":["തേനൊടു തേൻ കൂടതിലെ","നൽതെളിതേനിതിന്നു സമമോ തോഴാ?","ദിവ്യ തിരുവചനം നിൻദുരിത","മകറ്റാൻ വഴിപറയും തോഴാ"]},{"number":4,"lines":["ജീവനുണ്ടാക്കും ജഗതിയിൽ","ജനങ്ങൾക്കതിശുഭമരുളിടും","നിത്യജീവാത്മസൗഖ്യം ദേവാത്മാവരുളും","വഴിയിതു താൻ നൂനം"]},{"number":5,"lines":["കാനനമതിൽവച്ചാനന്ദരൂപൻ","വീണവനോടെതിർക്കേ ഇതിൻ","ജ്ഞാനത്തിൻ മൂർച്ച സ്ഥാനത്താലവനെ","ക്ഷീണിപ്പിച്ചെന്നോർക്ക"]},{"number":6,"lines":["പാർത്തലമിതിലെ ഭാഗ്യങ്ങളഖിലം","പരിണമിച്ചൊഴിഞ്ഞിടിലും","നിത്യപരമേശവചനം പാപിക്കു ശരണം","പരിചയിച്ചാൽ നൂനം"]}]}