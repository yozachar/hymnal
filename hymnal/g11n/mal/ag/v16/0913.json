{"number":"913","writer":"KVS","starts":"refrain","refrain":["ഹന്ത! മനോഹരമെന്തു മനോഹരം","മോശയും കുഞ്ഞാടും പാടുന്നിതു"],"verses":[{"number":1,"lines":["മോശയുടെ പഴവീണയതും വെളി -","പ്പാടിലെ യോഹന്നാൻ വീണയതും","ഒന്നിച്ചു യോജിച്ചു പാടുന്ന പാട്ടിതു","കേൾക്കുന്നവർക്കമിതാനന്ദമേ"]},{"number":2,"lines":["മോശെ പ്രമാണത്തിൻ സാദൃശ്യമായന്നു","കാണിച്ച കാര്യങ്ങളൊക്കെയിതാ","ആശാവിളനിലമായോരുഷസ്സിതിൽ","കാണുന്നടുത്തു മുൻ കണ്ട പോലെ"]},{"number":3,"lines":["തേജസ്സിൻ ദർശനം വിശ്വാസ ദൃഷ്ടിക്കു","കാണുംവിധം തെളിഞ്ഞിടുന്നിതു","തേജസ്സുടയൊരു രാജാവു സർവ്വവും","നൂതനമാക്കുന്നു സന്തോഷമേ"]},{"number":4,"lines":["എത്ര വലിയതുമത്ഭുതമായതും","സർവ്വശക്തൻ തന്റെ വ്യാപാരങ്ങൾ","നീതിയും സത്യവുമുളളവയെന്നതു","സമ്മതിക്കുന്നടിയങ്ങളിതാ"]},{"number":5,"lines":["ആരു നിന്നെ ഭയപ്പെടാതിരുന്നിടും","ലോകൈക നാഥനേ! നിൻ വഴികൾ","നേരുളളവയതാൽ ജാതികൾ സർവ്വരും","വാഴ്ത്തി സ്തുതിച്ചിടും നിൻ വിധികൾ"]},{"number":6,"lines":["ശുദ്ധിമാന്മാരുടെ സംഘമേ! നിങ്ങടെ","ശബ്ദമുയർന്നിതു പാടിടട്ടെ!","ധാത്രി കുലുങ്ങട്ടെ!","ദൈവത്തിൻ വീണകൾ","ഉച്ചസ്തുതികളെ നല്കിടട്ടെ!"]},{"number":7,"lines":["എത്ര നൂറ്റാണ്ടുകൾ തന്തിയിഴന്നൊരു","ദൈവത്തിൻ വീണയാം വേദമിതു","കമ്പി മുറുക്കിയേ മേളം ശരിയാക്കി -","യേകസ്വരം മുഴക്കിടുന്നിതാ"]},{"number":8,"lines":["മാധുര്യമേറുമീ നാദം ധരണിയി -","ലെങ്ങും മുഴങ്ങിടുന്നേരം ജനം","ഹർഷാകുലന്മാരായ്‌ യോജിച്ചു പാടി","യങ്ങാനന്ദമൂർത്തികളായിടുമേ!"]}]}