{"number":832,"writer":"VN","starts":"verse-1","refrain":[],"verses":[{"number":1,"lines":["എന്റെ ജീവനാം യേശുവേ!","നിന്റെ തിരുരക്തം കൊണ്ടു","വീണ്ടെടുത്ത ഈ നിൻ വിശ്വാസിയെ","നീ കാക്കേണമേ"]},{"number":2,"lines":["ശിഷ്ടമാം നാളുകളിൽ നിൻ","ഇഷ്ടത്തിനു ഞാൻ ജീവിപ്പാൻ","ദുഷ്ടന്മാരിൻ ആലോചനയ്ക്കെന്നെ","ഏൽപ്പിക്കരുതേ"]},{"number":3,"lines":["ലോകം തൻ വൻമായകളാൽ","ആകർഷിപ്പാൻ അടുക്കുമ്പോൾ","ഏകാഗ്രതയോടു എൻ മാനസം","കാത്തിടണമേ"]},{"number":4,"lines":["ജഡബലഹീനതയിൽ","വിടരുതേ ദാസനെ നീ","ഇടവിടാതുണർന്നു പ്രാർത്ഥിപ്പാൻ","തുണയ്ക്കേണമേ"]},{"number":5,"lines":["തീയമ്പുകളെ എന്റെ മേൽ","എയ്യുമ്പോൾ പിശാചായവൻ","നീയൻപോടു നിൻ ചിറകിൻ കീഴിൽ","മറയ്ക്കയെന്നെ"]},{"number":6,"lines":["എല്ലാ ആകുല ചിന്തയും വല്ലഭനാം","നിന്മേലാക്കി","നല്ലപോർ വിശ്വാസത്തിൽ","പൊരുതാൻ സഹായിക്കുകേ"]},{"number":7,"lines":["പരമാർത്ഥമറിയാത്ത നരരെന്നെ","ഞെരുക്കുമ്പോൾ","ശരണം നീ ആകയെൻ യേശുവേ!","നിൻ സാധുവിന്നു"]},{"number":8,"lines":["സ്വർണ്ണം തീയിൽ സ്ഫുടം ചെയ്യും","വണ്ണം നീ പരീക്ഷിക്കുമ്പോൾ","പൂർണ്ണമാം വിശ്വാസവും","ക്ഷമയും നൽകിടേണമേ"]},{"number":9,"lines":["ഹൃദയമാം ആലയത്തിൽ","അമൃതമാം നിൻ സ്നേഹത്തിൻ","മൃദുസ്വരം കർത്താ സദാ എന്നെ","കേൾപ്പിക്കേണമേ"]},{"number":10,"lines":["മരുഭൂമിയിൽ നാൾക്കുനാൾ","കരുണയിൻ സമ്പന്നനേ!","അരുൾക നിൻ മന്നയും വെളളവും","എൻ ആത്മാവിന്നു"]},{"number":11,"lines":["മരണം വരെ എനിക്കു","തരണം നൽ വിശ്വസ്തത","ശരണം അപ്പോൾ അടിയാനു താ","നിൻ മാർവ്വിടത്തിൽ"]}]}