{"number":362,"writer":"KVS","starts":"refrain","refrain":["വാഞ്ഛിതമരുളിടും വാനവർക്കധിപ നീ","വന്നിടുക വരം തന്നിടുക","തഞ്ചമടിയർക്കു നീയെന്നറിഞ്ഞടിയങ്ങൾ","അഞ്ചിടാതെ പരം കെഞ്ചിടുന്നേ"],"verses":[{"number":1,"lines":["മുൾപ്പടർപ്പിന്നുമേൽ കെല്പോടമർന്നൊരു","ചിൽപ്പൊരുളേ, ദയാതൽപ്പരനേ","ദർപ്പമെല്ലാം നീക്കി ഉൾക്കലഹം പോക്കി","സത്പഥമടിയർക്കു കാട്ടുക നീ"]},{"number":2,"lines":["ആത്മവിശപ്പുദാഹമേറ്റമരുൾക ദേവാ","തൃപ്തരായടിങ്ങൾ തീർന്നിടുവാൻ","സൂക്ഷ്മമാം തിരുമൊഴി കേട്ടറിഞ്ഞതുവിധം","ശുദ്ധിയായ് ജീവിപ്പാറാകണമേ"]},{"number":3,"lines":["പൊന്നിലുമഖിലമീ മന്നിലുമതുവിധം","വിണ്ണിലും വിലയേറും നിൻവചനം","ഇന്നു ധരിച്ചു ഞങ്ങൾ ധന്യരായ് തീരുവാൻ","മന്നവനേ, ദയ ചെയ്യണമേ"]},{"number":4,"lines":["മന്ദമനസ്സുകളിലുന്നത ബലത്തോടു","ചെന്നിടണം പരാ നിൻവചനം","നന്ദിയോടടിയങ്ങൾ നിന്നെ വണങ്ങാനരുൾ","ചെയ്യണമേ കൃപ പെയ്യണമേ"]},{"number":5,"lines":["പൂവിലും മണമേറും പൊന്നിലുമൊളിചിന്നും","തേനിലും മധുരമേ നിൻവചനം","രാവിലും പകലിലും ജീവനായ് ഭവിച്ചുമൽ","ഭാവിയനുഗ്രഹമാകണമേ"]}]}