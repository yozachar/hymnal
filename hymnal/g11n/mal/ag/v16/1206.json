{"number":1206,"writer":"KVS","starts":"refrain","refrain":["സ്വാന്തഗുണമിയന്ന കാന്തിമയനേ! മമ","ബന്ധനമെന്നു തീരുമോ? മണവറയിൽ","എന്നു ഞാൻ വന്നുചേരുമോ?"],"verses":[{"number":1,"lines":["ദുഷ്ടാളരാകമാനം","പട്ടാളമെന്നപോലെ","കൂട്ടം കൂടീടുന്നീശനേ! എനിക്കെതിരെ","വട്ടം കൂടുന്നു ദേവനേ!"]},{"number":2,"lines":["പാതിരാവിൻ ശിവകൾ","കൂകും വിധത്തിൽ വെറും","ദോഷമുരയ്ക്കും ജാതിയെ ശാസിക്ക","വേദമുരയ്ക്കും നീതിയെ ദിവ്യ"]},{"number":3,"lines":["ആരുമില്ലെനിക്കൊരു","ധീരസഹായം മമ","ചാരേ വന്നീടിൽ ദൈവമേ!","എനിക്കനിശം നേരെ കൈവരും ഭവ്യമെ"]},{"number":4,"lines":["തളള മറക്കിൽ","ചെറുപിളളയ്ക്കെന്തൊരുഗതി","തളളയാം യേശുദേവനേ! സഹായമറ്റ","പിളളയാമെന്നെ കാക്കണേ!"]},{"number":5,"lines":["ഏറ്റം കടുത്ത കാറ്റും","ഊറ്റം പെരുത്തമല","ക്കൂറ്റന്മേലൽപമേശുമോ?","ഇതുപോലെന്നെയാക്കുവാനൊന്നു","പേശുമോ"]},{"number":6,"lines":["കണ്ണു പൊടിഞ്ഞവന്നു","കണ്ണാടിയെന്തിന്നാത്മ","കണ്ണേ! ഞാൻ നിന്നെ വെടികിൽ","എനിക്കുവേറെ","സന്തോഷമെന്തിന്നുലകിൽ"]},{"number":7,"lines":["നിന്നെപ്പിരിഞ്ഞിരിപ്പാനെ -","ന്നാലസാദ്ധ്യമല്ലൊ","നിന്ദ്യമാം ദേഹം നില്ക്കുമോ?","ജീവൻ പിരിഞ്ഞാൽ","ഒന്നു ചലിക്കാൻ ശക്തമോ?"]},{"number":8,"lines":["നിമ്നമാം സരസ്സിങ്കൽ","നിൽക്കുന്ന പത്മം കര","തന്നിൽ പതിച്ചപോലവേ","നിന്നെപ്പിരിഞ്ഞാൽ","ദാസൻ നശിച്ചുപോകുമേ"]}]}