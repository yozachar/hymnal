{"number":102,"writer":"KVS","starts":"refrain","refrain":["പാടും പരമനു പരിചൊടു ഞാൻ","വരുമവനു സതതം ജയം -","ഓടും വാജിയെ സാദിയോടു കൂടവേ","കടലൂടെ തള്ളി തൻ തേജസ്സോടെ പ്രബലപ്പെട്ടാൻ"],"verses":[{"number":1,"lines":["മാമകബലം സ്തുതിയായവൻ താൻ യഹോവാ","ആയവനെനിക്കുള്ള രക്ഷയും ദൈവവുമാം","ആകയാലവന്നൊരു വാസസ്ഥലം ചമയ്പ്പേൻ","ഹാ! പിതൃദേവനവൻ ഞാനവനെ പുകഴ്ത്തി"]},{"number":2,"lines":["യുദ്ധമനുഷ്യനവൻ യാഹെന്നവന്റെ നാമം","സത്വരം ഫറവോവിൻ സൈന്യം രഥങ്ങളെയും","അബ്ധിയിൽ തള്ളിയിട്ടു യുദ്ധനേതാക്കൾ മുങ്ങി","ഗുപ്തരായ് ചെങ്കടലിലത്തലോടവർ താണു"]},{"number":3,"lines":["ആയവരെ ആഴങ്ങൾ മൂടി കല്ലുപോലവർ","ആയമോടടിയിലോട്ടായവർ താണു യഹോവയേ","നിൻ വലത്തുകൈ ആയോധനേ","ബലപ്പെട്ടായതു ശത്രുക്കളെ മായമെന്യേ നുറുക്കി"]},{"number":4,"lines":["നിന്നെതിരികളെ നിന്നുന്നത തേജസ്സിനാലൊന്നിച്ചു","തള്ളിക്കളഞ്ഞുന്നതനേ നിന്നുടെ","മിന്നിജ്വലിക്കും ക്രോധം നിന്നിൽ നിന്നയച്ചു നീ","ചിന്നും താളടിയേപ്പോൽ തിന്നിതവരെയതു"]},{"number":5,"lines":["നിൻ മൂക്കിലെ ദ്വാരങ്ങളിൻ ശ്വാസത്താൽ വെള്ളങ്ങൾ","ഒന്നിച്ചു കൂടപ്പെട്ടു നീരോട്ടങ്ങൾ കൂട്ടംപോൽ","നിന്നിതാഴങ്ങൾ കടൽ തന്നുള്ളിലുറച്ചുപോയ്","വന്ദിതനേ! പരമ മന്നവ! നിൻ കൃപയാൽ"]},{"number":6,"lines":["ശത്രുപറഞ്ഞു: ഞാൻ പിന്നാലെ ചെല്ലും, പിടിക്കും","വിദ്രുതമപഹൃതം ഭദ്രം ഞാൻ ഭാഗിച്ചിടും","തൃപ്തിപ്പെടുമെന്നാത്മാവത്രയെക്കൊണ്ടുമുടൻ","ഉദ്ധരിച്ചെൻ വാളാൽ ഞാൻ നിഗ്രഹിക്കുമവരെ"]},{"number":7,"lines":["നിൻ കാറ്റുകൊണ്ടൂതി നീ; സിന്ധുവവരെ മൂടി","ചെങ്കടലിലീയം പോൽ ശങ്കയെന്യേ താണവർ","നിന്നത്ഭുതക്രിയകൾ പങ്കഹീനസ്തുതികൾ","തങ്കലെത്രയും മാന്യൻ ശങ്കനീയൻ നിസ്തുല്യൻ"]},{"number":8,"lines":["നീട്ടി വലത്തുകൈ നീ തട്ടി വിഴുങ്ങി ഭൂമി","കൂട്ടിക്കൊണ്ടുവന്നു നിൻ കൂട്ടത്തെ കൃപയാ നീ","വാട്ടമില്ലാസ്ഥലത്തു കേട്ടാൽ ജനം പേടിക്കും","സ്പഷ്ടമായ് ഫെലിസ്ത്യരോ തട്ടുകേടായ് ദുഃഖിക്കും"]},{"number":9,"lines":["ഏദോം പ്രഭുക്കളെല്ലാം ഖേദമോടെ ഭ്രമിക്കും","മോവാബിലെ ബലവാന്മാരാകവേ വിറയ്ക്കും","കനാൻ പ്രജകളെല്ലാം സാവേഗമായ് ദ്രവിക്കും","ഹാ! ഭയവും ഞെട്ടലും ആയവരെ പിടിക്കും"]},{"number":10,"lines":["നിൻ ഭുജവല്ലഭതസ്തംഭിതരായവർ നിൻ","സമ്പാദിത ജനം കടന്നു പോകും വരെയ്ക്കും","കമ്പനമില്ലാതുള്ള കല്ലുകൾ പോലെ തന്നെ","കുംഭിനീനാഥനേ! നിൻ മുമ്പിലിരിക്കുമവർ"]},{"number":11,"lines":["ഉൾപ്രവേശിപ്പിച്ചു നിൻ സൽപുരത്തിലവരെ","ത്വൽപാർപ്പിനായ് സ്ഥാപിച്ച ശുദ്ധസ്ഥലത്തുതന്നെ","കെൽപ്പുള്ള നിന്നവകാശാൽപേതരാദ്രി തന്നിൽ","നിൽപ്പാനരുളും ഭവാൻ സൽപാലകനായ് വാഴും"]}]}