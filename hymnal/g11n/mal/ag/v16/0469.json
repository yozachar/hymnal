{"number":469,"writer":"VN","starts":"verse-1","refrain":["ഉറപ്പിക്കെന്നെ എൻ നാഥാ!","നിറയ്ക്കയെന്നെ ശുദ്ധാത്മാ!","ക്രിസ്തൻ മഹത്വത്താലെ ഞാൻ","മുറ്റും നിറഞ്ഞു ശോഭിപ്പാൻ"],"verses":[{"number":1,"lines":["യേശുവെപ്പോലെ ആകുവാൻ","യേശുവിൻ വാക്കു കാക്കുവാൻ","യേശുവെ നോക്കി ജീവിപ്പാൻ","ഇവയെ കാംക്ഷിക്കുന്നു ഞാൻ"]},{"number":2,"lines":["ശൈശവ പ്രായവീഴ്ചകൾ","മോശെയാലുളള താഴ്ചകൾ","നീക്കുക എല്ലാം നായകാ!","ഏകുക നിൻ സമ്പൂർണ്ണത"]},{"number":3,"lines":["പ്രാർത്ഥനയാൽ എപ്പോഴും ഞാൻ","ജാഗരിച്ചു പോരാടുവാൻ","നിന്റെ സഹായം നൽകുക","എന്റെ മഹാപുരോഹിതാ!"]},{"number":4,"lines":["വാഗ്ദത്തമാം നിക്ഷേപം ഞാൻ","ആകെയെൻ സ്വന്തമാക്കുവാൻ","പൂർണ്ണപ്രകാശം രക്ഷകാ","പൂർണ്ണവിശ്വാസത്തെയും താ"]},{"number":5,"lines":["ഭീരുത്വത്താൽ അനേകരും","തീരെ പിന്മാറി ഖേദിക്കും","ധീരത നൽകുകേശുവേ","വീരനാം സാക്ഷി ആക്കുകേ"]},{"number":6,"lines":["വാങ്ങുകയല്ല ഉത്തമം","താങ്ങുക ഏറെ ശുദ്ധമാം","എന്നു നിന്നോടുകൂടെ ഞാൻ","എണ്ണുവാൻ ജ്ഞാനം നൽകണം"]},{"number":7,"lines":["തേടുവാൻ നഷ്ടമായതും","നേടുവാൻ ഭ്രഷ്ടമായതും","കണ്ണുനീർവാർക്കും സ്നേഹം താ","വന്നു നിൻ അഗ്നി കത്തിക്ക"]},{"number":8,"lines":["കഷ്ടതയിലും പാടുവാൻ","നഷ്ടമതിൽ കൊണ്ടാടുവാൻ","ശക്തിയരുൾക നാഥനേ!","ഭക്തിയിൽ പൂർണ്ണനാക്കുകേ"]},{"number":9,"lines":["യേശുവിൻ കൂടെ താഴുവാൻ","യേശുവിൻ കൂടെ വാഴുവാൻ","യേശുവിൽ നിത്യം ചേരുവാൻ","ഇവയെ കാംക്ഷിക്കുന്നു ഞാൻ"]}]}