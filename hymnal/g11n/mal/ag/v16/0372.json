{"number":372,"writer":"KVS","starts":"verse-1","refrain":[],"verses":[{"number":1,"lines":["മാനവർക്കു രക്ഷ നൽകാൻ","സ്വർഗ്ഗലോകം വിട്ട","വാനവനേ! യേശുനാഥാ! നമസ്കാരം"]},{"number":2,"lines":["ദീനരിൽ കനിവു നിന്നെപ്പോലെ -","യാർക്കുംകാണ്മാ","നാവതല്ലേ മൂവുലകു തേടിയാലും"]},{"number":3,"lines":["സത്യപാതയെന്തെന്നറിയാതെ","നിന്റെ പല","പുത്രരയ്യോ! മരുഭൂവിലുഴലുന്നു"]},{"number":4,"lines":["നിത്യകൈകൾ കൊണ്ടവരെ താങ്ങി","ദൈവ - ലോക","മെത്തുവോളം നടത്തുക നസ്രിനാഥാ!"]},{"number":5,"lines":["അന്ധകാരം ചുഴന്നൊരീ ഭൂവന -","ത്തിൽ നിന്റെ","ബന്ധുരമൊഴിയാലൊളിവീശുമല്ലോ"]},{"number":6,"lines":["ക്ഷീണരാകുമടിയങ്ങൾ","ശക്തരാവാൻ സ്വർഗ്ഗ","ഭോജനമരുൾക ദേവാ ദിനം തോറും"]},{"number":7,"lines":["നിൻതിരുമുഖത്തിൻ കാന്തി","തെളിയിക്ക ഞങ്ങൾ","ക്കന്തരംഗം കുളിർക്കുവാൻ തക്കവണ്ണം"]},{"number":8,"lines":["8.സ്വാദെഴുന്ന പാലിനോടു പട -","യേൽക്കും തവ","ഗീരുകൾ കേൾപ്പതിന്നാശ വളരുന്നു"]},{"number":9,"lines":["ശ്രദ്ധയോടു നിൻമൊഴികൾ കേട്ടു","ഞങ്ങൾനിന്നിൽ","ശക്തിയുക്തരാകുവതിന്നരുളേണം"]},{"number":10,"lines":["ഉളളിലേറ്റമനൽതട്ടി ജഡ -","ശൈത്യംനീങ്ങാൻ","വല്ലഭനേ! ചൊരിക നിൻ ആത്മികാഗ്നി"]}]}