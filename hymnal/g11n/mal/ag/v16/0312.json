{"number":312,"writer":"TKS","starts":"refrain","refrain":["എന്തോരത്ഭുത പുരുഷൻ ക്രിസ്തു","തന്റെ മഹിമ നിസ്തുലം","ഇത്ര മഹാനായ് ഉത്തമനാകുമൊരു -","ത്തനെയുലകിൽ കാണുമോ!"],"verses":[{"number":1,"lines":["ഉന്നത ദൈവനന്ദനനുലകിൽ","വന്നിതു കന്യാജാതനായ്","ഇന്നോളമൊരാൾ വന്നില്ലിതുപോൽ","തന്നവതാരം നിസ്തുലം"]},{"number":2,"lines":["തല ചായ്പാനായ് സ്ഥലമില്ലാത്തോൻ","ഉലകമഹാന്മാർ മുമ്പിലും","തലതാഴ്ത്താതെ നിലതെറ്റാതെ","നലമൊടു ജീവിച്ചത്ഭുതം"]},{"number":3,"lines":["കുരുടർ കണ്ടു, തിരുടർ വിരണ്ടു","ശാന്തത പൂണ്ടുസാഗരം","തെല്ലിരകൊണ്ടു ബഹുജനമുണ്ടു","മൃതരുയിർപൂണ്ടു ക്രിസ്തനാൽ"]},{"number":4,"lines":["കലുഷതലേശം കാണുന്നില്ലീ","മനുജനിലെന്നുര ചെയ്തു ഹാ!","മരണമതിൻ വിധിയെഴുതിയതിവനെ","പ്രതിമാത്രം ഭൂവിയത്ഭുതം"]},{"number":5,"lines":["പാറ പിളർന്നു, പാരിളകുന്നു","പാവനമൃതരുയിരാർന്നു ഹാ!","കീറുകയായ് തിരശ്ശീലയും തൻ","മൃതിനേരം സൂര്യനിരുണ്ടുപോയ്"]},{"number":6,"lines":["ഭൂതലനാഥൻ തന്നുടെ മരണം","കാണുക ദുർവ്വഹമായതോ","ഭൂരിഭയം പൂണ്ടിളകുകയോയീ","പ്രകൃതികളഖിലമിതത്ഭുതം!"]},{"number":7,"lines":["മൃതിയെ വെന്നവനുയിർത്തെഴുന്നേറ്റു","ഇതിനെതിരാരിന്നോതിടും?","ഹൃദിബോധം ലവമുളേളാരെല്ലാം","അടിപണിയും തൻ സന്നിധൗ"]},{"number":8,"lines":["ഒലിവെന്നോതും മലയിൽ നിന്നും","തിരുജനമരികിൽ നിൽക്കവേ","ചരണമുയർന്നു ഗഗനേ ഗതനായ്","താതന്നരികിലമർന്നു താൻ"]},{"number":9,"lines":["ജയ ജയ നിസ്തുല ക്രിസ്തുരാജൻ","ജയ ജയ നിർമ്മലനായകൻ","ജയ ജയ ഘോഷം തുടരുക ജനമേ","ജയം തരും നാഥനു സ്തോത്രമേ."]}]}