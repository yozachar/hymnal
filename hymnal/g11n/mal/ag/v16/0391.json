{"number":391,"writer":"KVS","starts":"verse-1","refrain":[],"verses":[{"number":1,"lines":["ക്രിസ്തേശുവിന്റെ സേനയിൽ","ഞാൻ ചേർന്നു നിൽക്കുന്നു","തൻരക്തമാം കൊടികരത്തി","ലേന്തിസ്സധൈര്യമായ്","ജഗത്തിൻ നായകാ! ദരിദ്രനായ ഞാൻ","ഇരിക്കും നാളെല്ലാം നിന്നുടെ കാരുണ്യം","പുകഴ്ത്തും സർവ്വവും നിനക്കായർപ്പിക്കും","നമിക്കും തൃപ്പാദങ്ങളിൽ"]},{"number":2,"lines":["ലോകത്തിനാശിസ്സേകിടും","നിൻക്രൂശിൻ വചനം","ആവുന്നമട്ടിലോതുവൻ നിസ്തർക്കമായെങ്ങും","എനിക്കായ് പീഡകൾ സഹിച്ച നാഥനേ","സ്മരിക്കും നേരത്തിൻ ദുർഘടമേതിലും","ക്ഷീണിക്കുന്നില്ല ഞാൻ","താണുപോകുന്നില്ല ഞാൻ","യേശുവിൻ കരബലത്താൽ"]},{"number":3,"lines":["വിശ്വാസപ്പോരിൽ മുമ്പനായ്","ഞാൻ നിൽക്കും, ദൈവത്തിൻ","നിശ്വസ്തവാക്കാം വാളിനാൽ","ഹനിപ്പേൻ വൈരിയെ","ശക്തരാം വീരന്മാർ ജീവനെ ത്യജിച്ചും","സത്യത്തെക്കാത്തൊരിപ്പോർക്കള","സ്ഥാനത്തിൽ","രക്തത്തിന്നന്ത്യമാം തുളളിയും ചിന്തി","ഞാൻ ക്രിസ്തനെയനുകരിക്കും"]},{"number":4,"lines":["കെട്ടീടുമേ അരയ്ക്കു","സത്യമെന്നകച്ച ഞാൻ","ധരിക്കുമേ സുനീതിയാം കവചവും സദാ","തൻ സുവിശേഷത്തിൻ യത്നമെൻ ചെരിപ്പും","രക്ഷ എൻ ചാരുവാം തലക്കോരികയും","വിശ്വാസഖേടവും ധരിച്ചു പോരുവെൻ","ഉഗ്രമാം ആത്മയുദ്ധത്തിൽ"]},{"number":5,"lines":["ഒട്ടല്ല വന്നു തട്ടിടും വൻപട്ടിണിയിലും","വിട്ടോടുവാൻ തുനിഞ്ഞുകൂടാ കഷ്ടങ്ങളിലും","കഷ്ടമുണ്ടാകിലും കർത്തനെ നോക്കി ഞാൻ","ശത്രുവിൻ കൂട്ടത്തെവെട്ടി മുന്നോട്ടു താൻ","തുഷ്ടി പൂണ്ടേറണം സൈന്യനാഥൻ തരും","ആജ്ഞകൾ കാത്തു ജീവിപ്പാൻ"]},{"number":6,"lines":["ഉളളിന്നു ദുഃഖമേറ്റൊലാ","കുടുംബ ഭാരത്താൽ","കളളിന്നു ശത്രുവാകണം","സു‍ബോധം പാലിപ്പാൻ","ഭാരമല്ലാമെൻ രാജനെടുക്കുന്നു","ഞാനതു ചുമന്നാൽ ഭോഷത്തം ഭോഷത്തം","ജീവൻ വെടിഞ്ഞാലും ശത്രു എൻരാജ്യത്തു","കാലൂന്നാനിടവരൊല്ലാ"]},{"number":7,"lines":["യൂദ്ധങ്ങളൊഴിഞ്ഞെത്തുമെ","ഞാൻ രാജധാനിയിൽ","എൻ കർത്തനപ്പോളേകുമെൻ","വിരുതു സർവ്വവും","തൽക്ഷണം തന്നുടെയോമന തൃക്കരം","മുത്തി ഞാൻ വാങ്ങുമേയെൻ വിരുതൊക്കെയും","നിത്യമായ് ശോഭിപ്പാൻ സത്യമായ് മോദിപ്പാൻ","സ്വർഗികൾ ചുറ്റി നിൽക്കവേ"]}]}