{"number":92,"writer":"KVS","starts":"refrain","refrain":["പാരസികർ വന്നു പാദം","പണിഞ്ഞ രാജാവേ!","യൂദ - രാജൻ ഭയന്നിള -","കിടുമാറുദിച്ച രാജാവേ!"],"verses":[{"number":1,"lines":["പുൽക്കിടക്ക ധൂളിമെത്തയാക്കും","രാജാവേ! തീരെ","കീറ്റുതുണി പട്ടായ്ക്കാണും","സ്വർഗ്ഗരാജാവേ!"]},{"number":2,"lines":["വിണ്ണുലകം ദീപമേന്തിയു -","പചരിക്കുന്നു - നിന്റെ","പൊന്നു ജന്മം ദൂതരെല്ലാം","പാടി വാഴ്ത്തുന്നു"]},{"number":3,"lines":["പഴയ പാമ്പിൻ തല തകർക്കാൻ","ഭൂവിൽ വന്നോനേ! ലോകം","വഴി നടപ്പാൻ പുതിയ മാർഗ്ഗം","തുറന്നു തന്നോനേ!"]},{"number":4,"lines":["കഠിനരോഗം ഝടിതി നീക്കി","സുഖമരുളിടും - ഭവാൻ","കൊടിയ കാറ്റിൻ പടുത നീക്കും","നിജവചനത്താൽ"]},{"number":5,"lines":["കുരിശിലുള്ള നിജമൃതിയാൽ","മനുജമക്കൾക്കു ഘോര -","നരകമതിന്നടിയിൽനിന്നു","വിടുതലേകിടും"]},{"number":6,"lines":["എളിയവർക്കു നിറവരുളിത്തരുന്ന","രാജാവേ! നിന്റെ","പിളർന്ന ചങ്കിൽ മറയുവതി -","ന്നരുൾക രാജാവേ!"]}]}