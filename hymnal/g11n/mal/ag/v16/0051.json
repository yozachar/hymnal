{"number":51,"writer":"GP","starts":"verse-1","refrain":["ഹല്ലെലുയ്യ! ഹല്ലെലുയ്യ!","ഹല്ലെലുയ്യ! പാടിടുവിൻ","വല്ലഭനെ പുകഴ്ത്തിടുവിൻ"],"verses":[{"number":1,"lines":["ഉന്നതനേശുവെ വാഴ്ത്തിടുവിൻ","ഉച്ചത്തിൽ സ്തുതി പാടിടുവിൻ","വന്ദിതനാമവൻ വല്ലഭനാം - നാം","വന്ദനം ചെയ്തിടുവിൻ"]},{"number":2,"lines":["മന്നിതിൽ വന്നവൻ മാനവനായ്","തന്നുയിർ തന്നു മാനവർക്കായ്","ഇന്നു മഹിമയിൽ വാഴുന്നു നമുക്കായ്","ഉന്നതനായ് മാനുവേൽ"]},{"number":3,"lines":["നാൾതോറും ഭാരം ചുമന്നൊഴിക്കും","നല്ലൊരു രക്ഷാനായകൻ താൻ","ആകയാൽ ചിന്താഭാരങ്ങളകന്നി -","ന്നൂഴിയിൽ പാർക്കുക നാം"]},{"number":4,"lines":["ശിക്ഷകൾ തന്നാലും കൈവിടാതെ","രക്ഷകൻ കാത്തു സൂക്ഷിച്ചിടും","നന്മയല്ലാതവൻ തിന്മയായൊന്നും","നൽകയില്ലൊരിക്കലുമേ"]},{"number":5,"lines":["വന്നിടും വാനവിതാനമതിൽ","ചേർന്നിടും നമ്മൾ തന്നരികിൽ","പാർത്തിടും തൻ മുഖകാന്തിയിലെന്നും","സ്തോത്രം ഹാ! ഹല്ലെലുയ്യ!"]}]}