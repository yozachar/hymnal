{"number":365,"writer":"","starts":"refrain","refrain":["സ്തോത്രം സ്തോത്രം","നിൻനാമത്തിനു പരാ!","എന്നെ കാത്തു പാലിച്ച പിതാവേ!"],"verses":[{"number":1,"lines":["കീർത്തി മഹത്വം പ്രകാശം","സത്യം ദയയും പ്രഭാവം","പൂർത്തിയായ് വിളങ്ങുന്നൊരു","കർത്തനേ! ദേവാ!","പാത്രനല്ലെങ്കിലും എന്റെ പ്രാർത്ഥന","ചെവിക്കൊളളുവാൻ","തൻകൃപാസനം വഴിയേ","പാർത്തരുളേണമിങ്ങിപ്പോൾ"]},{"number":2,"lines":["പൂർണ്ണചിത്തം ശക്തിയോടും","നിർണ്ണയം സത്ഭക്തിയോടും","നിന്നെ വന്ദിപ്പാൻ സഹായം","തന്നരുളേണം","നിന്നോടുളള പ്രീതി ഭയം","എന്നിലൊന്നിച്ചു വസിപ്പാൻ","ഇന്നു നിന്നാത്മാവിൻ അഗ്നി","എന്നിൽ ജ്വലിപ്പിച്ചിടേണം"]},{"number":3,"lines":["ഇന്നു ശുദ്ധരുടെ യോഗേ","എന്നോടെഴുന്നളളണം നീ","നിന്നെ ഭക്തിയായ് വന്ദിപ്പാൻ","നിൻതുണവേണം","അന്യചിന്തകളൊന്നുമെന്നുളളിൽ","അണയാതിരിപ്പാൻ","എന്റെ നോട്ടം മുഴുവൻ നീ","നിന്റെ മേൽ പതിപ്പിക്കേണം"]},{"number":4,"lines":["വ്യാധിയാപത്തിൻനിമിത്തം","മോദമായാരാധനയ്ക്കും","പ്രാർത്ഥനയ്ക്കും വരാൻ വിഘ്നം","ആർത്തിയുമുളള","ക്രിസ്തുസഭക്കാർക്കു കർത്താ","സ്വസ്ഥമാശ്വാസമരുൾക","പ്രാർത്ഥനകളെ ശ്രവിച്ചു","പൂർത്തിയായരുൾ തരിക"]},{"number":5,"lines":["അന്ധകാരത്തിൻ പ്രഭുവിൻ","ബന്ധനത്തുളേളാരെയും നീ","സ്വന്ത ഭക്തരാക്കിടേണം","ശക്തിമാൻ ദേവാ!","രാജരും പ്രജകളെല്ലാം","പൂജിത ദേവ! നിന്നുടെ","രാജപുത്രരായിടുവാൻ","യോജ്യതപ്പെടുത്തിടുക"]},{"number":6,"lines":["ശക്തനാം വിശുദ്ധാത്മാവേ","ഭക്തി ദാനം ചെയ്യുന്നോനേ","മുക്തിബോധം നൽകും നീ","ചിത്തത്തിൽ വരിക","സത്യസുവിശേഷസാരം","ബോധനം ചെയ്കയിന്നേരം","സത്യവിശ്വാസം സദ്ഭക്തി","ദത്തം ചെയ്ക ഇക്ഷണത്തിൽ"]},{"number":7,"lines":["അന്നവസ്ത്രം സൗഖ്യം ബുദ്ധി","തന്നരുൾക നീ ഇന്നും എന്നും","ഒന്നും ആപത്തും വരാതെ","നിന്നുടെ മുമ്പിൽ","എന്നെ നടത്തിപ്പാലിക്ക","ഉന്നതപിതാ സുതാത്മ!","നിന്നുടെ നാമത്തിനെന്നും","വന്ദനം വന്ദനം ആമേൻ"]}]}