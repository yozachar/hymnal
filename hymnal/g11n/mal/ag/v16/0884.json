{"number":884,"writer":"KVS","starts":"refrain","refrain":["ശാലോമിയേ! വരികെന്റെ പ്രിയേ!","ചേലെഴും സ്വർലോക സുന്ദരിയേ!","മാലൊഴിക്കും നിന്റെ പ്രേമരസം വഴി","ഞ്ഞാലപിപ്പിക്കുന്നെൻ ചുണ്ടുകളെ മമ"],"verses":[{"number":1,"lines":["താതനഹോ തനിക്കുളളവരെ","ലോകരിൽ നിന്നു പിരിച്ചിടുന്നു","ആകയാൽ തന്നുടെ വാചമനുസരിച്ചായ -","വരിൽനിന്നു വേഗമകന്നു നീ"]},{"number":2,"lines":["ദേവകളോടുളള സഖ്യമിച്ഛിച്ചാനോക്കു","വിട്ടു തൻ സ്നേഹിതരെ","ദ്യോവിലേക്കായവൻ പോകുന്നതിൻ മുമ്പ്","ദൈവപൂമാനെന്നെ സാക്ഷ്യം ലഭിച്ചിതു"]},{"number":3,"lines":["നോഹ മുതലായ സാത്വികന്മാരേകമായ്","നിന്നു പൊരുതതിനാൽ","ലോകമവർക്കിങ്ങു യോഗ്യമായ് വന്നതി","ല്ലായ്കിലും ദിവ്യസമ്പത്തവർക്കുണ്ടതാൽ"]},{"number":4,"lines":["വേഷവിശേഷങ്ങളാഭരണം ജാതികൾ -","ക്കൊത്ത ദുരാചരണം","ദൂരീകരിക്ക നീ സോദരപൂരണം","സാധിച്ചിടും കപടാത്മികധാരണം"]},{"number":5,"lines":["മാതാ, പിതാ, നിലം, ബന്ധുജനം","സോദരീ, സോദരർ, ഭാര്യ, മക്കൾ","ആടുകൾ, മാടുകളാദിയാം സ്വത്തൊടു","ജീവനും കൈവെടിഞ്ഞാടൽ കൂടാതെ നീ"]},{"number":6,"lines":["കണ്ണുകൾ മോഹം, ജഡത്തിൻമോഹം","ജീവനത്തിന്റെ പ്രതാപമിവ","ഒന്നും പിതാവിൽനിന്നല്ലിതു ലോകത്തിൽ","നിന്നുതന്നെയിവയെല്ലാ മൊഴിഞ്ഞുപോം"]},{"number":7,"lines":["വാമേ! ലെബാനോനെ വിട്ടുടനേ","ക്ഷേമമായ് പോരിക നാട്ടിലേക്ക്","പ്രേമമുളേളാരമാനാമുകളും ശേനീർ","ഹെർമ്മോൻ മുടികളും വിട്ടുതരിക നീ"]},{"number":8,"lines":["ലോകവെയിലാറി തീർന്നിടുമ്പോൾ","മൂറിൻ മലമേൽ ഞാൻ വിശ്രമിപ്പാൻ","സിംഹഗുഹകളും പുളളിപ്പുലികളിൻ","പർവ്വതവും വിട്ടു പോരിക നീ ശുഭേ!"]},{"number":9,"lines":["ദിവ്യമായുളള മണവറയെ ദൈവം","നമുക്കായൊരുക്കുമയേ!","ദ്യോവിൽ ലഭിക്കുമീ വാസസ്ഥലത്തു നാം","മേവുമനവധി മോദമോടെന്നുമേ"]},{"number":10,"lines":["കെട്ടിയടച്ചുളള തോട്ടമേയെൻ","മുദ്രയിട്ടുളള ജലാശയമേ","വറ്റിടാതുളള നിൻ പ്രേമവെളളങ്ങളിൽ","മുറ്റും ലയിച്ചു രമിപ്പെൻ സദാപി ഞാൻ"]}]}