{"number":233,"writer":"GK","starts":"verse-1","refrain":["അത്യുച്ചത്തിൽ പാടും","ഞാൻ കർത്താവേ","അങ്ങെത്രയോ മഹോന്നതൻ!"],"verses":[{"number":1,"lines":["ഓ ദൈവമേ രാജാധിരാജദേവാ","ആദിയന്തം ഇല്ല മഹേശനേ","സർവ്വലോകം അങ്ങയെ വന്ദിക്കുന്നേ","സാധു ഞാനും വീണു വണങ്ങുന്നേ"]},{"number":2,"lines":["സൈന്യങ്ങളിൽ നായകനങ്ങല്ലയോ","ധന്യനായ ഏകാധിപതിയും","ഇമ്മാനുവേൽ വീരനാം ദൈവവും നീ","അന്യമില്ലേതും തവ നാമം പോൽ"]},{"number":3,"lines":["അത്യഗാധം ആഴിയനന്തവാനം","താരാജാലം കാനന പർവ്വതം","മാരിവില്ലും താരും തളിരുമെല്ലാം","നിൻ മഹത്വം ഘോഷിക്കും സന്തതം"]},{"number":4,"lines":["ഏഴയെന്നെ ഇത്രമേൽ സ്നേഹിക്കുവാൻ","എൻ ദൈവമേ എന്തുള്ളു നീചൻ ഞാൻ","നിൻ രുധിരം തന്നെന്നെ വീണ്ടെടുപ്പാൻ","ക്രൂശിലോളം നീ നിന്നെ താഴ്ത്തിയോ"]}]}