{"number":820,"writer":"CJ","starts":"refrain","refrain":["എന്നേശുവേ! നീയാശ്രയം","എന്നാളും മന്നിലീ സാധുവിന്നു","എല്ലാരും പാരിൽ കൈവിട്ടാലും","എന്നെ കരുതുന്ന കർത്താവു നീ"],"verses":[{"number":1,"lines":["ആകുലനേരത്തെൻ ചാരത്തണഞ്ഞു","ഏകുന്നു സാന്ത്വനം നീയെനിക്കു","ആകയാലില്ല തെല്ലും ഭയം","പകലും രാവും നീയഭയം"]},{"number":2,"lines":["ചിന്തി നീ ചെന്നിണം ക്രൂശിലതാലെൻ","ബന്ധനം നീക്കി നിൻ സ്വന്തമാക്കി","എന്തൊരു ഭാഗ്യനിത്യബന്ധം","സന്തതം പാടും സന്തോഷമായ്"]},{"number":3,"lines":["തുമ്പങ്ങളേറുമെൻ മാനസം തന്നിൽ","ഇമ്പം പകരുന്നു നിൻമൊഴികൾ","എൻമനം നിന്നിലാനന്ദിക്കും","നിന്മാറിൽ ചാരിയാശ്വസിക്കും"]},{"number":4,"lines":["എന്നു നീ വന്നിടുമെന്നാത്മനാഥാ!","വന്നല്ലാതെന്നാധി തീരുകില്ല","ഒന്നേയെന്നാശ നിന്നെ കാണ്മാൻ","ആമേൻ കർത്താവേ! വന്നിടണേ"]}]}