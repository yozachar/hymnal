{"number":1237,"writer":"PVT","starts":"refrain","refrain":["ഇന്നു പകൽ മുഴുവൻ","കരുണയോടെന്നെ സൂക്ഷിച്ചവനേ!","നന്ദിയോടെ തിരുനാമത്തിന്നു സദാ","വന്ദനം ചെയ്തിടുന്നേൻ"],"verses":[{"number":1,"lines":["അന്നവസ്ത്രാദികളും സുഖം ബല","മെന്നിവകൾ സമസ്തം","തന്നടിയാനെ നിത്യം പോറ്റിടുന്ന","ഉന്നതൻ നീ പരനേ"]},{"number":2,"lines":["മന്നിടം തന്നിലിന്നും പലജനം","ഖിന്നരായ് മേവിടുമ്പോൾ","നിന്നടിയാനു സുഖം തന്ന","കൃപ വന്ദനീയം പരനേ"]},{"number":3,"lines":["തെറ്റു കുറ്റങ്ങളെന്നിൽ വന്ന -","തളവറ്റ നിന്റെ കൃപയാൽ","മുറ്റും ക്ഷമിക്കണമേ അടിയാനെ","ഉറ്റു സ്നേഹിപ്പവനേ"]},{"number":4,"lines":["എൻ കരുണേശനുടെ ബലമെഴും","തങ്കനാമമെനിക്കു","സങ്കേതപട്ടണമാം അതിലഹം","ശങ്കയെന്യേ വസിക്കും -"]},{"number":5,"lines":["വല്ലഭൻ നീയുറങ്ങാതെ നിന്നെന്നെ","നല്ലപോൽ കാത്തിടുമ്പോൾ","ഇല്ലരിപുഗണങ്ങൾക്കധികാര -","മല്ലൽ പെടുത്തിടുവാൻ"]},{"number":6,"lines":["ശാന്തതയോടു ഞാനും നിൻസന്നിധൗ","ചന്തമായിന്നുറങ്ങി","സന്തോഷമോടുണരേണം ഞാൻ","തിരുകാന്തി കണ്ടുല്ലസിപ്പാൻ"]}]}