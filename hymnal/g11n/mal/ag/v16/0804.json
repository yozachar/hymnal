{"number":804,"writer":"TKS","starts":"verse-1","refrain":[],"verses":[{"number":1,"lines":["ആശ്രയം യേശുവിലെന്നാൽ മനമേ","നിനക്കാശ്വാസമായിടും ആയുസ്സെല്ലാം","ആശ്രയിച്ചിടുന്നവർക്കനുദിനമഭയമാ -","ണവഗണിച്ചിടുകയില്ലവനവരെ"]},{"number":2,"lines":["മനുഷ്യനിലാശ്രയിച്ചാ -","ലനിശം നിരാശയല്ലാ -","തൊരു സുഖം മനസ്സിനുണ്ടായിടുമോ?","യേശുവിലാശ്രയിച്ചാലേതു വിഷാദമീ ഭൂ -","വാസത്തിൽ വന്നാലും നിരശയില്ല"]},{"number":3,"lines":["അവനെ നീ രുചിക്കുക","ശരണമായ് കരുതുക","ദിനവും നിൻ ചുമടുകളവൻ മേൽ വയ്ക്ക","അവനുടെ ചുവടുകൾ പതിഞ്ഞിടം നോക്കി","നിന്റെ ചുവടുകൾ പതിച്ചു നീ നടന്നുകൊൾക"]},{"number":4,"lines":["മരിച്ചു മണ്മറയുന്ന","മനുജന്റെ മഹിമയിൽ","മയങ്ങുമോ മഹിയിതിൽ മതിയുളളവർ?","മരിച്ചുയിർത്തേശുവിന്റെ","മഹിമ നീ കണ്ടുകൊൾക","മടുത്തുപോകില്ലവനോടടുത്തുകൊൾക"]},{"number":5,"lines":["അവനുടെ വലിപ്പവും","മഹത്വവുമിന്നനേകർ","അറിയുന്നില്ലെങ്കിലും താൻ വരുമൊരുനാൾ","ആദരിച്ചവരുമനാദരിച്ചവരുമാ -","രെന്നതു വെളിപ്പെടുമാ ദിനത്തിൽ"]}]}