{"number":1222,"writer":"KVS","starts":"verse-1","refrain":[],"verses":[{"number":1,"lines":["പ്രഭാകരനുദിച്ചുതൻ","പ്രഭ തിങ്ങി വിളങ്ങുമീ -","പ്രഭാതത്തിൽ ദേവേശനെ","സഭയമായ് സ്തുതിക്ക നാം"]},{"number":2,"lines":["ഇരുൾ മാറി വെളിവിതാ","ധരണിമേൽ തിളങ്ങുന്നു","മറവിനുളളടങ്ങിന പൊരുളുകൾ","തെളിയുന്നു"]},{"number":3,"lines":["അതിതരാം ശ്രമം മൂലം മതി","തളർന്നുറങ്ങിന -","ക്ഷിതിതല നിവാസികൾ","അതിസുഖമുണരുന്നു"]},{"number":4,"lines":["മരണതുല്യമാം നിദ്രാ -","ഭരമതിന്നധീനമാ","യിരുന്നൊരു ജഗദാകെ","പുതുജീവൻ ധരിക്കുന്നു"]},{"number":5,"lines":["വരിക നാമൊരുമിച്ചു","പരന്നടിപണിഞ്ഞിടാം","തിരുഹിതമല്ലോ ഭൂവിൽ","പരിവർത്തിച്ചിടുന്നതു"]},{"number":6,"lines":["തിരുപ്പദമകാലത്തിൽ","തിരക്കുകിലലഭ്യമാം","മരിക്കിലുമിരിക്കിലും","നമുക്കതു ശരണ്യമേ"]},{"number":7,"lines":["തിരുസ്വരമെഴുതിന","കുറിപ്പുകൾ പഠിക്ക നാം","തിരുവചസ്സറിവില്ലാത്തരങ്ങളെ","തുരത്തുന്നു"]},{"number":8,"lines":["ദുരിതത്തിൻ ഫലമായ","മരണത്തെ തുലയ്ക്കുന്നു","കരയുന്ന ജനങ്ങൾക്കു","പുരുമോദമരുളുന്നു"]}]}