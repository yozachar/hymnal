{"number":333,"writer":"KVS","starts":"refrain","refrain":["സ്വർഗ്ഗപിതാവിൻ മടിയിൽ","പാർക്കും നാഥനേ!","സ്വർഗ്ഗം വിട്ടീ ഭൂമിയിൽ","നീ വന്നതെങ്ങനെ?"],"verses":[{"number":1,"lines":["എത്രയോ മഹത്വമേറും നിൻ പദവിയെ","മർത്യലോകത്തിനുവേണ്ടി","വിട്ടൊഴിഞ്ഞു നീ"]},{"number":2,"lines":["മൃത്യുവിന്റെ കയ്പറിയാ","നിത്യനാഥനേ!","ശത്രുരക്ഷ ചെയ്‌വതി -","ന്നായത്ര വന്നു നീ"]},{"number":3,"lines":["ഭക്തിഹീനരായിരുന്ന","ഞങ്ങൾക്കുവേണ്ടി","മൃത്യുവെ സഹിപ്പാൻ","മടികാട്ടിയില്ല നീ"]},{"number":4,"lines":["സത്യദൈവത്തിന്നറിവാൽ","മർത്ത്യരെയെല്ലാം","ശുദ്ധീകരിച്ചെടുപ്പാനായ്","മൃത്യുവേറ്റു നീ"]},{"number":5,"lines":["ദൃശ്യമല്ലാതുളള ദൈവതത്വമശേഷം","വിശ്വമതിൽ തെളിയിച്ച","വിശ്വനാഥൻ നീ"]},{"number":6,"lines":["ഏകജാതനായവന്റെ","തേജസ്സായ് ഞങ്ങൾ","ദേവസുതാ തിരുതേജ -","സ്സിന്നും കാണുന്നു"]},{"number":7,"lines":["ദീപതുല്യശോഭയോടു","ജീവിപ്പാൻ നിന്റെ","ജീവവഴി തെളിയിക്ക","ജീവനായകാ!"]}]}