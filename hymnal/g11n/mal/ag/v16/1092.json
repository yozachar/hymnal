{"number":1092,"writer":"PVT","starts":"verse-1","refrain":["(രീതി: \"നീയല്ലോ ഞങ്ങൾക്കുളള\")","യേശുവിൻ വീരന്മാരെ","ധൈര്യത്തോടെ നടപ്പിൻ","ആശു നമുക്കുണ്ടു ജയം","വൈരിയോടു പൊരുതാൻ"],"verses":[{"number":1,"lines":["ലേശവും ഭയം വേണ്ടാ","നമുക്കിന്നു ജയിക്കാം","യേശു താൻ കൂടെയുണ്ടു -","നായകനായെപ്പോഴും"]},{"number":2,"lines":["സ്നേഹത്തിൻ കൊടിപിടി -","ച്ചെല്ലാടവും ചുറ്റി നാം","കാഹളങ്ങൾ ഊതുക","വൻ കോട്ടകൾ ഇടിയുമേ"]},{"number":3,"lines":["ശത്രുത്വം എന്ന നടു -","മതിലവൻ ഇടിച്ചു","പുത്രത്വത്തിൻ ആവിയെ","തന്നു നമുക്കതിനാൽ"]},{"number":4,"lines":["സുവിശേഷക്കൊടിയെ","പിടിച്ചുയർത്തിടുക","സവിശേഷം വിവരിക്ക","കുരിശിന്റെ രഹസ്യം"]},{"number":5,"lines":["സത്യമാം അരക്കെട്ടും","നീതിയെന്ന കവചം","സത്യസുവിശേഷ","യത്നച്ചെരിപ്പതും ധരിച്ചു"]},{"number":6,"lines":["രക്ഷയിൻ കൊടി","നമുക്കിക്ഷണമുയർത്തണം","രക്ഷപ്പെട്ട ജനത്തിന്റെ","ധൈര്യമവർ കാണുവാൻ"]},{"number":7,"lines":["രക്ഷയിൻ ശിരസ്ത്രം","വിശ്വാസമെന്ന പരിച","രക്ഷകന്റെ വചനമാം","ആത്മവാളും ധരിച്ചു"]},{"number":8,"lines":["ജയത്തിൻ കൊടിയുണ്ടു","നമുക്കിന്നു പിടിപ്പാൻ","ഭയപ്പെടാൻ അടിമയിൻ","ആവിയല്ല നമുക്ക്"]},{"number":9,"lines":["വീരന്മാർക്കാവശ്യം നൽ","ധീരതയതല്ലയോ?","ഭീരുത്വം നമുക്കിനി തീരെ","വേണ്ടാനിശ്ചയം"]},{"number":10,"lines":["ജയത്തെ നമുക്കേശുമൂലം","തരുന്നവന്നു","ജയം! ജയം! ഹല്ലേലുയ്യാ!","ഹല്ലേലുയ്യാ! നിരന്തം"]}]}