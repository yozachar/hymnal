{"number":247,"writer":"JJ","starts":"refrain","refrain":["ദേവ ദേവ നന്ദനൻ കുരിശെടുത്തു","പോവതു കാണ്മിൻ പ്രിയരേ","കാവിലുണ്ടായ ശാപം","പോവാനിഹത്തിൽ വന്നു","നോവേറ്റു തളർന്നയ്യോ!","ചാവാനായ് ഗോൽഗോത്തായിൽ"],"verses":[{"number":1,"lines":["പരമപിതാവിനുടെ തിരുമാർവിലിരുന്നവൻ","പരമഗീതങ്ങൾ സദാ","പരിചിൽ കേട്ടിരുന്നവൻ","പരമദ്രോഹികളാകും നരരിൽ കരളലിഞ്ഞു","സർവ്വമഹിമയും വിട്ടു -","ർവ്വിയിങ്കൽ വന്നയ്യോ"]},{"number":2,"lines":["കുറ്റമറ്റവൻ കനിവറ്റ പാതകനാലെ","ഒറ്റപ്പെട്ടു ദുഷ്ടരാൽ കെട്ടിവരിയപ്പെട്ടു","ദുഷ്ടകൈകളാലടി -","പ്പെട്ടുഴുത നിലംപോൽ","കഷ്ടം! തിരുമേനിയോ മുറ്റുമുഴന്നുവാടി"]},{"number":3,"lines":["തിരുമുഖാംബുജമിതാ","അടികളാൽ വാടിടുന്നു","തിരുമേനിയാകെ ചോര","തുടുതുടയൊലിക്കുന്നു","അരികളിന്നരിശമോ കുറയുന്നില്ലല്പവുമേ","കുരിശിൽ തറയ്ക്കയെന്നു","തെരുതെരെ വിളിക്കുന്നു"]},{"number":4,"lines":["കരുണതെല്ലുമില്ലാതെ","അരികൾ ചുഴന്നുകൊണ്ടു","ശിരസ്സിൽ മുൾമുടിവെച്ചു","തിരുമുഖം തുപ്പി ഭാര -","കുരിശങ്ങെടുപ്പിച്ചയ്യോ!","കരകേറ്റിടുന്നിതാ കാൽ","വരിമലയിങ്കൽ തന്നെ കുരിശിച്ചിടുവാനായി"]},{"number":5,"lines":["കുറ്റമറ്റവൻ പാപപ്പെട്ടവൻ","പോൽ പോകുന്നു","ദുഷ്ടർ കൂട്ടം ചുഴന്നു","ഏറ്റം പങ്കം ചെയ്യുന്നു","പെറ്റമാതാവങ്ങയ്യോ! പൊട്ടിക്കരഞ്ഞിടുന്നു","ഉറ്റനാരിമാർ കൂട്ടമെത്രയുമലറുന്നു"]},{"number":6,"lines":["എത്രയും കനിവുള്ള കർത്താവേ!","ഭർത്താവേ! ഈ","ചത്തചെള്ളാം പാപിമേലെത്ര","സ്നേഹം നിനക്കു!","കർത്താവേ, നീ നിന്റെ","രാജ്യത്തിൽ വരുമ്പോളീ","ഭൃത്യനെയും കൂടെയങ്ങോ","ർത്തു കൊണ്ടിടണമേ"]}]}