{"number":262,"writer":"KVS","starts":"refrain","refrain":["തുംഗപ്രതാപമാർന്ന ശ്രീയേശുനായകനേ!","ഞങ്ങൾക്കു നന്മ ചെയ്ത","കാരുണ്യ വാരിധിയേ!","വണങ്ങിടുന്നടിയാർ","തവ പദങ്ങളാശ്രയമേ"],"verses":[{"number":1,"lines":["നിർമ്മലമായ രക്തം","ശർമ്മദാ! നീ ചൊരിഞ്ഞു","കന്മഷം പോക്കി","ദുഷ്ടകർമ്മഫലത്തിൽ നിന്നു","വിടുതൽ ചെയ്തതിനാൽ ഞങ്ങ -","ളടിവണങ്ങിടുന്നേ!"]},{"number":2,"lines":["ഗത്തസമേനയെന്ന","തോട്ടത്തിലെത്തി ഭവാൻ","രക്തം വിയർത്തധിക ദുഃഖമനുഭവിച്ച","ചരിതമോർത്തിടുമ്പോൾ മനം","ഉരുകിടുന്നു പരാ!"]},{"number":3,"lines":["ഹന്നാസും കയ്യാഫാവും","ഹേരോദുമന്നു നിന്നെ","നിന്ദിച്ചു പീഡ ചെയ്ത -","തെല്ലാം സഹിച്ചുവല്ലോ","മറുത്തതില്ല തെല്ലും റോമ","ഗവർണ്ണർ മുമ്പിലും നീ"]},{"number":4,"lines":["പേശിപ്പുലമ്പി ദുഷ്ടർ","ക്രൂശിച്ചിടും പൊഴുതും","വാശിക്കധീനമായി -","ത്തീർന്നില്ല നിൻ ഹൃദയം","വിമലകാന്തി ചേർന്നു","മുഖം വിളങ്ങി ശാന്തിയാർന്നു"]},{"number":5,"lines":["നിൻ സൗമ്യമാം സ്വഭാവം","നന്നായ് പഠിച്ചടിയാർ","വൻ പ്രാതികൂല്യമദ്ധ്യേ","മുമ്പോട്ടു യാത്ര ചെയ്‌വാൻ","തിരുമുഖ പ്രകാശം ഞങ്ങൾ -","ക്കരുൾക നീ സതതം"]},{"number":6,"lines":["ലോകൈക സദ്ഗുരുവേ!","സ്വർജീവനക്കരുവേ!","ദാസർക്കഭീഷ്ടമേകും","മന്ദാരമാം തരുവേ!","തിരുവടി നിയതം ഞങ്ങൾ -","ക്കരുളണമഭയം"]},{"number":7,"lines":["തത്വവിത്താം മുനിയേ!","ദുഷ്ടലോകശനിയേ!","സത്യവേദധ്വനിയേ!","ജീവാഗമക്കനിയേ!","കരുണയിൻ ധുനിയേ!","ഞങ്ങൾ വരുന്നിതാ തനിയേ"]}]}