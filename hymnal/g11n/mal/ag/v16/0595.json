{"number":595,"writer":"TOC","starts":"refrain","refrain":["എക്കാലത്തും ഞാൻ","പാടി പുകഴ്ത്തുമെ -","ന്നരുമരക്ഷകനേശു ദേവാ!","പാപവിഹീനനായ് പാരിടത്തിൽ വന്നു","പാപാപഹാരിയായ്ത്തീർന്നവനേ!"],"verses":[{"number":1,"lines":["ഉന്നതത്തിൽ നിന്നീ മന്നിൽ","മന്നവൻ നീ വന്നെനിക്കായ്","ചെഞ്ചോര ചിന്തി വീണ്ടെടുത്തൻപിൽ","നിൻചാരെ ചേർത്തെന്നെ മാർവ്വണച്ചു"]},{"number":2,"lines":["അല്ലലെന്നിൽ തെല്ലുമില്ലീയല്ലിലും","നിൻ ചൊല്ലെനിക്ക്","ഉല്ലാസം നൽകിയെൻ വല്ലായ്മ നീക്കും","നല്ലവനേയാത്മ വല്ലഭനേ"]},{"number":3,"lines":["സ്നേഹദീപം കത്തിക്കുവാൻ","സ്നേഹം തായെൻ ജീവനാഥാ!","സ്നേഹമേയെൻ പ്രേമസംഗീതസാരമേ!","സത്യത്തിൻ മോഹന സൗന്ദര്യമേ!"]},{"number":4,"lines":["അന്നെനിക്കായ് വന്നവനേ!","എന്നു നിന്നെ വന്നു കാണും?","അന്നാൾവരെയ്ക്കെന്റെ ജീവിതത്തോണി","ക്കാലംബം നീയല്ലാതാരുമില്ല"]}]}