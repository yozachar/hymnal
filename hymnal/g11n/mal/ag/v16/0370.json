{"number":370,"writer":"VN","starts":"refrain","refrain":["വീശുക ദൈവാത്മാവേ! സ്വർഗ്ഗീയമാം","ആവിയെ വീശണമേ","യേശുവിൻ രക്തത്താൽ ദാസന്മാർ -","ക്കവകാശമായ്തീർന്നവനേ"],"verses":[{"number":1,"lines":["ദൈവത്തിൻ തോട്ടത്തിൻമേൽ","വീശിടുക ലാവണ്യനാദമോടെ","ജീവന്റെ വൃക്ഷങ്ങൾ പൂത്തുകായ്ക്കുവാൻ","ദൈവത്തിൻ പുകഴ്ചയ്ക്കായ്"]},{"number":2,"lines":["സ്നേഹത്തിൻ പാലകനേ!","നിൻ കാറ്റിനാൽ","സ്നേഹാഗ്നി ജ്വലിപ്പിക്ക","ഇന്നു നിൻ ശിഷ്യരിൽ യേശുനാമത്തിൻ","മഹത്വം കണ്ടിടുവാൻ"]},{"number":3,"lines":["കാറ്റിന്റെ ചിറകിന്മേൽ സുഗന്ധങ്ങൾ","നാട്ടിൽ പരന്നിടുമ്പോൾ","പാട്ടിലും വാക്കിലും ജീവവാസന","പൊങ്ങുവാൻ നൽകേണമേ"]},{"number":4,"lines":["വിശ്വസ്തകാര്യസ്ഥൻ നീ എന്നേക്കും","നല്ലാശ്വാസപ്രദനും നീ","ശിഷ്യരിൽ മഹത്വത്തിൻ രാജാവിന്റെ","ഇഷ്ടം തികയ്ക്കേണമേ"]},{"number":5,"lines":["സാത്താന്റെ വ്യാജങ്ങളെ അനേകർ","കുഞ്ഞാടിനാൽ ജയിക്കുവാൻ","നാട്ടിലും വീട്ടിലും ദാസരെ","സത്യസാക്ഷികൾ ആക്കിടുക"]},{"number":6,"lines":["ചാവിന്റെ പുത്രൻമാരെ","നിൻശ്വാസത്താൽ","ജീവിപ്പിച്ചുണർത്തുവാൻ","ദൈവത്തിൻ രാജ്യവും നീ","തീയും സത്യസേവയും തേടിടുവാൻ"]},{"number":7,"lines":["വീശുക ഭൂമിയെങ്ങും വരണ്ടതാം","ക്ലേശപ്രദേശത്തിലും","നാശത്തിൻ പാശങ്ങളാകെ നീങ്ങി","ദൈവാശിസ്സുവാഴും വരെ"]}]}