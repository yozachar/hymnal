{"number":"371","writer":"KVS","starts":"refrain","refrain":["ഹാ! വരിക യേശുനാഥാ!","ഞങ്ങളാവലോടിരിക്കുന്നിതാ","നീ വരായ്കിൽ ഞങ്ങൾക്കൊരു","ജീവനില്ലേ നിഖിലേശാ!","ചാവിലാണ്ടമനുഷ്യരും","ജീവികളാം നിന്നടുക്കൽ - ഹാ!"],"verses":[{"number":1,"lines":["മൃത്യുമക്കൾ സ്തുതിക്കില്ല - നിന്നെ -","ചത്തവർ പുകഴ്ത്തുകില്ല","ഇദ്ധരയിൽ മൺകട്ടകൾ തിന്നു","തൃപ്തിയടയുന്നായവർ","ഉത്തമനേ! നിൻ ചരിത്രമിത്തിരി","ധ്യാനിച്ചിടുമ്പോൾ","എത്രയുമാനന്ദമുളളിൽ","പ്രത്യഹം വർദ്ധിച്ചിടുന്നു"]},{"number":2,"lines":["നിന്റെ വിശുദ്ധാവി പണ്ടു ജലത്തിൻ","മുകളിൽ നിലയാണ്ടു","ആ മഹത്താം സ്ഥിതികൊണ്ടു","മൃതജീവികളുണർവു പൂണ്ടു","ജീവരാശി തെരുതെരെയാ","വലിയ പ്രളയത്തിൽ","കേവലം പെരുകി വിശ്വമാകവേ","പുനർഭവിച്ചു"]},{"number":3,"lines":["സ്വന്തവെളളിക്കാഹളം നീ","യൂതി മന്ദതയകറ്റിടുക","യാഹ്വയുടെ പക്ഷത്തുളേളാരതു","സാദരം പ്രതിധ്വനിക്കും","യിസ്രായേലിൽ നടക്കുന്ന","വിഗ്രഹത്തിന്നർച്ചനയെ","വിദ്രവിപ്പിച്ചിടുവാനായ്","സത്വരമൊരുങ്ങുമവർ"]},{"number":4,"lines":["വാനലോകജീവമന്നാ ഞങ്ങൾ","മാനമായ് ഭക്ഷിച്ചിടട്ടെ","തേനൊഴുകും നിൻമൊഴികൾ","ഞങ്ങളാദരാൽ ശ്രവിച്ചിടട്ടെ","ദൈവവാക്കാം വാളെടുത്തു","ദൈവരാജ്യ പ്രസിദ്ധിക്കായ്","വൈഭവമായ്പ്പൊരുതീട്ടു","കൈവരട്ടെ വിജയശ്രീ"]}]}