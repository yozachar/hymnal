{"number":436,"writer":"TKS","starts":"verse-1","refrain":[],"verses":[{"number":1,"lines":["സത്യവേദമൊന്നു മാത്രമെത്ര ശ്രേഷ്ഠമേ!","ക്രിസ്തനെ വെളിപ്പെടുത്തിടുന്ന സാക്ഷ്യമേ","നിത്യജീവമന്നയാമതെന്റെ ഭക്ഷ്യമേ","യുക്തിവാദമൊക്കെയുമെനിക്കലക്ഷ്യമേ"]},{"number":2,"lines":["വാനിലും ധരിത്രിതന്നിലും പ്രധാനമേ","തേനിലും സുമാധുര്യം തരുന്ന പാനമേ","പൊന്നിലും വിലപ്പെടുന്ന ദൈവദാനമേ","മന്നിലന്യഗ്രന്ഥമില്ലിതിൻ സമാനമേ"]},{"number":3,"lines":["ആഴമായ് നിനപ്പവർക്കിതത്യഗാധമേ","ഏഴകൾക്കുമേകിടുന്നു ദിവ്യബോധമേ","പാതയിൽ പ്രകാശമേകിടുന്ന ദീപമേ","സാദമേറിടുന്നവർക്കു ജീവപൂപമേ"]},{"number":4,"lines":["സങ്കടത്തിലാശ്വസിക്കത്തക്ക വാക്യമേ","സന്തതം സമാദരിക്കിലെത്ര സൗഖ്യമേ","സംശയിച്ചിടേണ്ടതെല്ലുമത്രയോഗ്യമേ","സമ്മതിച്ചനുസരിപ്പവർക്കു ഭാഗ്യമേ"]},{"number":5,"lines":["ശത്രുവെ ജയിച്ചടക്കുവാൻ കൃപാണമേ","സത്യമാദരിക്കുവോർക്കു സത്പ്രമാണമേ","നിത്യവും സമസ്തരും പഠിച്ചിടേണമേ","സത്യപാത ക്രിസ്തുനാഥനെന്നു കാണുമേ"]}]}