{"number":573,"writer":"VN","starts":"verse-1","refrain":[],"verses":[{"number":1,"lines":["രക്ഷകാ! നിൻ ആടുകളിൻ","മുമ്പിൽ നടക്കേണമേ","ലോകത്തിൽ ഈ സാധുക്കളിൻ","ശരണം നീ മാത്രമേ","നല്ല മേച്ചിൽ തന്നിടേണം","ദിനംതോറും യേശുവേ!"]},{"number":2,"lines":["നിന്റെ ജനത്തിൻമേൽ പാപം","ഒട്ടും ഭരിക്കരുതേ","സീനായ്മലയുടെ ശാപം","ആയതിൽ പെടരുതേ","കൃപയിൽ നീ കാത്തുകൊൾക","നീ വീ‍ണ്ടെടുത്തവരെ"]},{"number":3,"lines":["ദൈവഭക്തിയുടെ വേഷം","ലോകർ ധരിച്ചിടുന്നു","അതിൻ ശക്തിയോ അശേഷം","തളളിക്കളഞ്ഞിടുന്നു","സത്യത്തിൽ നീ കാത്തുകൊൾക","ഞങ്ങൾ ഞരങ്ങിടുന്നു"]},{"number":4,"lines":["സത്യത്തിലും ആത്മാവിലും","ദൈവത്തിന്നു വന്ദനം","ചെയ്‌വാൻ എല്ലാ നേരത്തിലും","ആത്മദാനം തരേണം","യേശുവേ! നീ മദ്ധ്യത്തിങ്കൽ","എല്ലായ്പ്പോഴും വരേണം"]},{"number":5,"lines":["സാത്താൻ വെളിച്ചത്തിൻ ദൂതൻ","എന്ന പോലെ അടുത്താൽ","നിന്നെ അറിയാത്ത മൂഢൻ","ഞങ്ങൾക്കെതിർത്തു നിന്നാൽ","വീഴാതെ നീ കാത്തുകൊൾക","നിൻ വിശുദ്ധരുടെ കാൽ"]},{"number":6,"lines":["അഗ്നിയിലും വെളളത്തിലും","കൂടി നീ കടത്തുമ്പോൾ","ഉടൻ നിൻ തോളുകളിലും","ഞങ്ങളെ ചുമന്നുകൊൾ","ഭയം വേണ്ടാ ഞാനാകുന്നു","എന്നു കനിവോടു ചൊൽ"]},{"number":7,"lines":["നോഹയുടെ പ്രാവിനോടു","തുല്യരാകും ഞങ്ങൾക്കു","കൈയെ നീട്ടി പ്രീതിയോടു","വാസം താ നിൻ അകത്തു","യേശുവേ! നീ ഒളിപ്പിക്ക","ഞങ്ങളെ നിൻ മാറത്തു"]},{"number":8,"lines":["സ്നേഹത്തിന്റെ അഗ്നിജ്വാല","ഉളളിൽ ജ്വലിപ്പിക്കുകേ","ആത്മഫലങ്ങളിൻ മാല","ഭംഗിക്കായ് കെട്ടേണമേ","അന്ത്യത്തോളം കാത്തുകൊൾക","നിന്റെ ആട്ടിൻ കൂട്ടത്തെ"]}]}