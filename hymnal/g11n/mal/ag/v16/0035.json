{"number":35,"writer":"KVS","starts":"refrain","refrain":["ദിവ്യരാജാ നിന്നെ വാഴ്ത്തും - നിന്റെ","ഭവ്യമാം നാമം ഞാനെന്നും പുകഴ്ത്തും","നാൾതോറും ഞാൻ തിരുനാമത്തെ വാഴ്ത്തി","നാഥാ തുടർന്നിനി നിന്നെ സ്തുതിക്കും"],"verses":[{"number":1,"lines":["യാവേ നീയോ മഹാൻതന്നെ - അതാൽ","ഏവരുമെന്നേക്കും വാഴ്ത്തിടും നിന്നെ","ദേവാ നിൻ കൈകളിൻ ശ്രേഷ്ഠകർമ്മങ്ങൾ","കേവലം ചൊല്ലുമേ കാലങ്ങൾതോറും"]},{"number":2,"lines":["നിൻ പ്രതാപത്തിൻ മഹത്വം തിങ്ങും","വൻ ബഹുമാനത്തെയൂന്നിയുരയ്ക്കും","ഉണ്മയായ് നിന്നത്ഭുതങ്ങളോടെങ്ങും","പൊങ്ങും നിൻ ശക്തിയും തേജസ്സുമോതും"]},{"number":3,"lines":["നിൻ നന്മയിന്നോർമ്മയെങ്ങുംകാട്ടി","നിൻ നീതിയെക്കുറിച്ചെന്നും ഞാൻ പാടും","നിൻ ക്രിയകൾതന്നെ നിന്നെ സ്തുതിക്കും","നിൻ ശുദ്ധിമാന്മാർ താൻ നിന്നെപ്പുകഴ്ത്തും"]},{"number":4,"lines":["മന്നാ! നിൻ രാജ്യമെന്നേക്കുംനിൽക്കും","നിന്നധികാരമോ എന്നുമിരിക്കും","കണ്ണുകളൊക്കെയും നോക്കുന്നു നിന്നെ","നൽകുന്നവയ്ക്കു തീൻ തൽസമയേ നീ"]},{"number":5,"lines":["സത്യമായ് നോക്കി വിളിക്കും നരർ","ക്കെത്രയും ചാരവേ നീയിരിക്കുന്നു","ഭക്തരിന്നിച്ഛയെ സാധിച്ചവരിൻ","പ്രാർത്ഥന കേട്ടു നീ രക്ഷ ചെയ്തിടും"]},{"number":6,"lines":["പാലിക്കും നീ സ്നേഹിപ്പോരെ","എന്നാൽ മൂലച്ഛേദം ചെയ്യും ദോഷവാന്മാരെ","ചേലോടു ഞാൻ സ്തുതി ചെയ്തിടുമെല്ലാ","ക്കാലവും ജീവികൾ വാഴ്ത്തും നിൻ നാമം"]}]}