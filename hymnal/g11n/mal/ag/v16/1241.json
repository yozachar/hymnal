{"number":1241,"writer":"KVS","starts":"refrain","refrain":["യേശുവിൽ സ്നേഹമുളള","സോദരരേ വരുവിൻ","കാണുവിൻ ദേവജാതൻ","യോർദ്ദാൻ നദീജലത്തിൽ","നിമജ്ജനം കഴിപ്പാൻ","വന്ന ചരിതമോർത്തിടുവിൻ"],"verses":[{"number":1,"lines":["സ്നാപകയോഹന്നാനാൽ","സ്നാനം പ്രതിഗ്രഹിപ്പാൻ","ഗാലീല്യനാട്ടിൽ നിന്നു","ദൂരത്തു വന്നു നാഥൻ","നമുക്കു മാതൃകയാം തന്നെ","തുടർന്നു പോകുക നാം"]},{"number":2,"lines":["തന്നെത്തടയുന്നിതാ സ്നാപകൻ","താഴ്മയോടെ","നിന്നാലടിയൻ സ്നാനമേൽ -","ക്കേണ്ടതായിരിക്കെ","അരുമനാഥനെ","നീയെന്നരികിൽ വന്നിടുന്നോ"]},{"number":3,"lines":["യേശു പറഞ്ഞുടനെ","ദൈവികനീതികൾക്കു","സാഫല്യമേകിടുവാൻ","ഞാനിങ്ങു വന്നിരിപ്പൂ","മറുത്തുചൊന്നിടാതെ","സ്നാനം കഴിക്ക സമ്മതമായ്"]},{"number":4,"lines":["യോഹന്നാനീവചന","മംഗീകരിച്ചതിനാൽ","യേശു മുഴുകിയിതാ","കയറി യേശുനാഥൻ","ദിവ്യമഹിമ പൂണ്ടവനായ്"]},{"number":5,"lines":["വെളളിക്കു തോൽവി നൽകും","വെളളത്തിരയ്ക്കടിയിൽ","കൊളളിച്ചു മുൻകഴിഞ്ഞ","കൊല്ലങ്ങളാകെയവൻ","പുതിയവേല ചെയ്‌വാൻ","താതനരുളി തന്നെയവൻ"]},{"number":6,"lines":["ഒന്നാം മനുഷ്യനു നാം","എന്നേക്കുമായ് മരിച്ചു","വെന്നുളള സത്യമഹോ","കാട്ടുന്നു കർമ്മമിതു","പുതിയജീവനത്രേ മേലാൽ ഭരണം","ചെയ്‌വു നമ്മെ"]},{"number":7,"lines":["തന്നോടുകൂടി നാമും","ഒന്നായ് മരിച്ചുയിർപ്പാൻ","ഒന്നാം മനുഷ്യനെ നാം","യോസേഫിൻ കല്ലറയിൽ","പിടിച്ചു സംസ്കരിപ്പിൻ സ്നാന -","ജലത്തിലാണിടുവിൻ"]},{"number":8,"lines":["ഭൂമിയിൽ മൂവരല്ലോ സാക്ഷ്യം","പറവതോർത്താൽ","ആത്മാവു വെളളമതും","പിന്നീടു ശോണിതവും","ഇവയിൽ വെളളമത്രെ","സാക്ഷ്യം വഹിപ്പതിസ്സമയെ"]},{"number":9,"lines":["ജീർണ്ണമാം നാശജഡം","ഭൗമിക കല്ലറയിൽ","സംസ്കാരം ചെയ്തു നമ്മൾ","ധൂളിയായ്ത്തീർന്നിടുകിൽ","ഉയിർപ്പിൻകഞ്ചുകത്തെ നമ്മൾ","ധരിക്കുമന്ത്യനാളിൽ"]}]}