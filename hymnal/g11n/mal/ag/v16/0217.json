{"number":217,"writer":"GP","starts":"refrain","refrain":["വാഴ്ത്തുവിൻ ശ്രീയേശുക്രിസ്തുവിനെ"],"verses":[{"number":1,"lines":["ദൈവത്തിൻ പുത്രനവൻ","വേദത്തിൻ സാരമവൻ","വാനവർ രാപ്പകൽ വീണു","വണങ്ങുന്നോരുന്നത ദേവനവൻ","ഹല്ലെലുയ്യ പാടി വാഴ്ത്തിടുവിൻ"]},{"number":2,"lines":["പാപത്തിൻ ഭാരത്താൽ നാം","പാരം വലഞ്ഞ നേരം","ഘോര കുരിശതിൽ ചോര","ചൊരിഞ്ഞവൻ വീണ്ടെടുത്തല്ലോ നമ്മെ","ഹല്ലെലുയ്യ പാടി വാഴ്ത്തിടുവിൻ"]},{"number":3,"lines":["ഇത്ര നല്ല രക്ഷകനെയെത്രയാരാധിച്ചാലും","ഭക്തരിന്നാഗ്രഹം തീരുകില്ലൽപ്പവു","മെത്രയോ നിസ്തുലൻ താൻ!","ഹല്ലെലുയ്യ പാടി വാഴ്ത്തിടുവിൻ"]},{"number":4,"lines":["കർത്താധി കർത്താവു താൻ രാജാധിരാജാവു താൻ","വിണ്ണിലും മന്നിലും സർവ്വാധികാരവും","പ്രാപിച്ച നായകൻ താൻ","ഹല്ലെലുയ്യ പാടി വാഴ്ത്തിടുവിൻ"]},{"number":5,"lines":["ക്രിസ്തുവിൻ തൃപ്പാദത്തിൽ ഭക്തിയോടെപ്പൊഴുമേ","സ്തോത്രവും സ്തുതിയും മാനം മഹത്വവും","അർപ്പിച്ചു കുമ്പിടുവിൻ","ഹല്ലെലുയ്യ പാടി വാഴ്ത്തിടുവിൻ"]}]}