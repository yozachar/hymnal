{"number":733,"writer":"MEC","starts":"refrain","refrain":["ഇതുവരെയെന്നെ കരുതിയ നാഥാ!","ഇനിയെനിക്കെന്നും തവ കൃപ മതിയാം"],"verses":[{"number":1,"lines":["ഗുരുവരനാം നീ കരുതുകിൽ പിന്നെ","കുറവൊരു ചെറുതും വരികില്ല പരനേ!","അരികളിൻ നടുവിൽ വിരുന്നൊരുക്കും നീ","പരിമളതൈലം പകരുമെൻ ശിരസ്സിൽ"]},{"number":2,"lines":["പരിചിതർ പലരും പരിഹസിച്ചെന്നാൽ","പരിചിൽ നീ കൃപയാൽ പരിചരിച്ചെന്നെ","തിരുച്ചിറകടിയിൽ മറച്ചിരുൾ തീരും","വരെയെനിക്കരുളുമരുമയൊടഭയം"]},{"number":3,"lines":["കരുണയിൻ കരത്തിൻ കരുതലില്ലാത്ത","ഒരു നിമിഷവുമീ മരുവിലില്ലെനിക്കു","ഇരവിലെന്നൊളിയായ് പകലിലെൻ തണലായ്","ഒരു പൊഴുതും നീ പിരിയുകയില്ല"]},{"number":4,"lines":["മരണത്തിൻ നിഴൽ താഴ്‌വരയതിലും ഞാൻ","ശരണമറ്റവനായ് പരിതപിക്കാതെ","വരുമെനിക്കരികിൽ വഴിപതറാതെ","കരം പിടിച്ചെന്നെ നടത്തിടുവാൻ നീ -"]},{"number":5,"lines":["തല ചരിച്ചിടുവാൻ സ്ഥലമൊരു ലവമീ -","യുലകിതിലില്ല മനുജകുമാരാ","തല ചരിക്കും ഞാൻ തവ തിരുമാറിൽ","നലമൊടു ലയിക്കും തവ മുഖപ്രഭയിൽ"]}]}