{"hymn_number": 633, "starts_on": "stanza-1", "chorus": [], "stanzas": [{"stanza_number": 1, "lines": ["യേശുവിൻ ജനമേ ഭയമെന്തിന്നകമേ", "ലേശവും കലങ്ങേണ്ട", "നാമവൻ ദാസരായ് വസിച്ചിടാം", "ലോകത്തിലെന്തെല്ലാം ഭവിച്ചാലും അ അ", "ആപത്തനർത്ഥങ്ങളണഞ്ഞാലും", "താപം നമുക്കില്ലെന്നറിഞ്ഞാലും"]}, {"stanza_number": 2, "lines": ["സകലത്തിൻ ലാക്കും അധിപനുമവനാം", "ഉലകത്തെ നിർമ്മിച്ചോനും", "ആകാശ വലയത്തെ രചിച്ചോനും", "താണുവന്നുലകത്തിൽ കുരിശേറി അ അ", "മാനവർക്കായ് മരിച്ചുയിർത്തേകി", "ദാനമായ് രക്ഷ നരർക്കായി"]}, {"stanza_number": 3, "lines": ["മരണത്താൽ മാറുന്നധിപരിൻ പിമ്പേ", "പോയവർ ലജ്ജിക്കുമ്പോൾ", "നാമവൻ നാമത്തിൽ ജയ് വിളിക്കും", "മരണത്തെ ജയിച്ചൊരു ജയവീരൻ അ അ", "ശരണമായ് തീർന്നതെന്തൊരു ഭാഗ്യം", "അവനെയനുഗമിപ്പതു യോഗ്യം"]}, {"stanza_number": 4, "lines": ["വേഗം ഞാനിനിയും വരുമെന്നു ചൊന്ന്", "ലോകം വെടിഞ്ഞ നേതാ-", "വേശു താനാരുമില്ലിതുപോലെ", "നിത്യത മുഴുവൻ നിലനിൽക്കും അ അ", "പ്രതിഫലം താൻ തരും നിർണ്ണയമായ്", "അതിന്നായ് താൻ വരുമതിവേഗം"]}, {"stanza_number": 5, "lines": ["പോരുകൾ സഹിച്ചും വൈരിയെ ജയിച്ചും", "പാരിതിൽ തിരുനാമം", "ഘോഷിപ്പാൻ ചേരുവിനതിമോദം", "ഭിന്നതവെടിയാമൊന്നാകാം അ അ", "ഉന്നതചിന്തയോടുണർന്നിടാം", "മന്നവനെ നമുക്കെതിരേൽക്കാം."]}]}