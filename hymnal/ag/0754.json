{"hymn_number": 754, "starts_on": "chorus", "chorus": ["എന്നെ കരുതുവാൻ കാക്കുവാൻ", "പാലിപ്പാനേശു", "എന്നും മതിയായവൻ"], "stanzas": [{"stanza_number": 1, "lines": ["വരും ആപത്തിൽ നൽതുണ താൻ", "പെരുംതാപത്തിൽ നൽതണൽ താൻ", "ഇരുൾമൂടുമെൻ ജീവിതപാതയിലും", "തരും വെളിച്ചവും അഭയവും താൻ"]}, {"stanza_number": 2, "lines": ["മർത്യരാരിലും ഞാൻ സഹായം", "തെല്ലും തേടുകില്ല നിശ്ചയം", "ജീവനാഥനെന്നാവശ്യങ്ങളറിഞ്ഞു", "ജീവനാളെല്ലാം നടത്തിടുമേ"]}, {"stanza_number": 3, "lines": ["എന്‍റെ ഭാരങ്ങൾ തൻചുമലിൽ വച്ചു", "ഞാനിന്നു വിശ്രമിക്കും", "ദുഃഖവേളയിലും പുതുഗീതങ്ങൾ ഞാൻ", "പാടിയാനന്ദിച്ചാശ്വസിക്കും"]}, {"stanza_number": 4, "lines": ["ഒരു സൈന്യമെനിക്കെതിരേ", "വരുമെന്നാലും ഞാൻ ഭ്രമിക്കാ", "തിരുചിറകുകളാലവൻ മറയ്ക്കുമതാലൊരു", "ദോഷവും എനിക്കു വരാ"]}, {"stanza_number": 5, "lines": ["വിണ്ണിൽ വാസസ്ഥലമൊരുക്കി", "വരും പ്രാണപ്രിയൻ വിരവിൽ", "അന്നു ഞാനവൻ മാറിൽ മറഞ്ഞിടുമേ", "കണ്ണീർ പൂർണ്ണമായ് തോർന്നിടുമേ."]}]}