{"number":468,"writer":"MEC","starts":"refrain","refrain":["ഭക്തരിൻ വിശ്വാസജീവിതം പോൽ ഇത്ര","ഭദ്രമാം ജീവിതം വേറെയുണ്ടോ?","സ്വർഗ്ഗപിതാവിന്റെ ദിവ്യഭണ്ഡാരത്തെ","സ്വന്തമായ് കണ്ടുതൻ ജീവിതം ചെയ്യുന്ന"],"verses":[{"number":1,"lines":["അന്യദേശത്തു പരദേശിയായ്","മന്നിതിൽ കൂടാര വാസികളായ്","ഉന്നതനാം ദൈവം ശിൽപിയായ് നിർമ്മിച്ച","വൻ നഗരത്തിനായ് കാത്തു വസിക്കുന്ന"]},{"number":2,"lines":["അഗ്നിമേഘസ്തംഭം തന്നിൽ ദൈവം","മാറാതെ കാവൽ നിൽക്കും മരുവിൽ","അന്നന്നവൻ നൽകും മന്നയിൽ തൃപ്തരായ്","അക്കരെ വാഗ്ദത്ത നാട്ടിന്നു പോകുന്ന"]},{"number":3,"lines":["പിന്നിൽ മികബലമുളളരികൾ","മുന്നിലോ ചെങ്കടൽ വൻതിരകൾ","എങ്കിലും വിശ്വാസചെങ്കോലു നീട്ടി വൻ","ചെങ്കടലും പിളർന്നക്കരെയേറുന്ന"]},{"number":4,"lines":["പാപത്തിൻ തൽക്കാലഭോഗം വേണ്ടാ","ദൈവജനത്തിന്റെ കഷ്ടം മതി","മിസ്രയീം നിക്ഷേപവസ്തുക്കളെക്കാളും","ക്രിസ്തുവിൻ നിന്ദയെ സമ്പത്തെന്നെണ്ണുന്ന"]},{"number":5,"lines":["ചങ്ങല ചമ്മട്ടി കല്ലേറുകൾ","എങ്ങും പരിഹാസം പീഡനങ്ങൾ","തിങ്ങുമുപദ്രവം കഷ്ടതയെങ്കിലും","ഭംഗമില്ലാതെ സമരം നടത്തുന്ന"]},{"number":6,"lines":["മൂന്നുയാമങ്ങളും വൻതിരയിൽ","മുങ്ങുമാറായി വലയുകിലും","മുറ്റും കടലിന്മീതെ നാലാം യാമത്തി","ലുറ്റ സഖിയവൻ വന്നിടും തീർച്ചയായ്"]},{"number":7,"lines":["കഷ്ടതയാകും കടും തടവിൽ","ദുഷ്ടലോകം ബന്ധനം ചെയ്യുകിൽ","ഒട്ടും ഭയമെന്യേയർദ്ധരാത്രിയിൽ സ -","ന്തുഷ്ടരായ് ദൈവത്തെ പാടി സ്തുതിക്കുന്ന"]},{"number":8,"lines":["ബുദ്ധിമുട്ടൊക്കെയും പൂർണ്ണമായി","ക്രിസ്തുവിൽ തന്റെ ധനത്തിനൊത്തു","തീർത്തു തരുന്നൊരു നമ്മുടെ ദേവന്നു","സ്തോത്രം പാടിടുവിൻ","ഹല്ലേലുയ്യാ ആമേൻ"]}]}