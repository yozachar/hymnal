{"number":"709","writer":"PVT","starts":"verse-1","refrain":["ഹാ എന്റെ ഭാഗ്യം അനന്തമേ!","ഇതു സൗഭാഗ്യ ജീവിതമേ!"],"verses":[{"number":1,"lines":["ഹാ! എത്ര ഭാഗ്യം ഉണ്ടെനിക്കു","ഓർക്കിലെന്നുളളം തുളളിടുന്നു","ഞാനിന്നു പാടി ആനന്ദിക്കും","ഞാനെന്നുമേശുവെ സ്തുതിക്കും"]},{"number":2,"lines":["ലോകത്തിലീ ഞാൻ ഹീനനത്രേ","ശോകമെപ്പോഴും ഉണ്ടെനിക്കു","മേഘത്തിലേശു വന്നിടുമ്പോൾ","എന്നെയൻപോടു ചേർത്തിടുമ്പോൾ"]},{"number":3,"lines":["ദൈവത്തിൻരാജ്യം ഉണ്ടെനിക്കായ്","ദൈവകുഞ്ഞാടും ശിഷ്യരുമായ്","വിശുദ്ധർകൂട്ടം ചേർന്നിരിക്കും","പന്തിയിൽ ചേർന്നു ഞാൻ ഭുജിക്കും"]},{"number":4,"lines":["കണ്ണുനീരെല്ലാം താൻ തുടയ്ക്കും","വർണ്ണം വിശേഷമായുദിക്കും","ജീവകിരീടമെൻ ശിരസ്സിൽ","കർത്തൻ വച്ചിടുമാസദസ്സിൽ"]},{"number":5,"lines":["വെൺനിലയങ്കികൾ ധരിച്ചു","പൊൻകുരുത്തോലകൾ പിടിച്ചു","ദൈവകുഞ്ഞാടിനെ സ്തുതിച്ചു","പാടും ഞാനെന്നുമാനന്ദിച്ചു"]},{"number":6,"lines":["ഹാ! എത്രഭാഗ്യം ഉണ്ടെനിക്കു","വർണ്ണിപ്പാൻ ത്രാണിയില്ലെനിക്കു","മഹത്വഭാഗ്യം തന്നെയിതിൻ","സമത്തിലൊന്നും ഇല്ലിഹത്തിൽ"]}]}