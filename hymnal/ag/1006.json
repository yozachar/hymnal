{"number":1006,"writer":"KVS","starts":"verse-1","refrain":["നിർമ്മലമാം സുകൃതം തൻ","പൊന്നൊളിയാർന്നമരുമിടം","കാംക്ഷിച്ചു പാർത്തിടുന്നേ പുരമിതിനെ","കാംക്ഷിച്ചു പാർത്തിടുന്നേ"],"verses":[{"number":1,"lines":["പുത്തൻ യെരൂശലേമേ! ദിവ്യ -","ഭക്തർ തന്നാലയമേ - തവനിഴലിൽ","പാർത്തിടുവാനടിയൻ - അനുദിനവും","കാംക്ഷിച്ചു പാർത്തിടുന്നേ"]},{"number":2,"lines":["നിന്നടിസ്ഥാനങ്ങളോ പ്രഭ","ചിന്തുന്ന രത്നങ്ങളാം -","ശബളനിറം വിണ്ണിന്നു നൽകിടുന്നു","നയനസുഖം കാണ്മവർക്കേകിടുന്നു"]},{"number":3,"lines":["പന്ത്രണ്ടുഗോപുരങ്ങൾ","മുത്തു പന്ത്രണ്ടുകൊണ്ടുതന്നെ","മുദമരുളും തങ്കമേ വീഥി പാർത്താൽ","സ്ഫടികസമം തങ്കുവോർക്കാനന്ദമേ"]},{"number":4,"lines":["വേണ്ടാ വിളക്കവിടെ","സൂര്യചന്ദ്രരോ വേണ്ടൊട്ടുമേ","പരമസുതൻ തന്നെയതിൻ വിളക്ക്","പരവെളിയാൽ ശോഭിച്ചിടുന്നിപ്പുരം"]},{"number":5,"lines":["അന്ധതയില്ലാ നാടേ","ദൈവതേജസ്സു തിങ്ങും വീടേ","തവ സവിധേ വേഗത്തിൽ വന്നു ചേരാൻ","മമ ഹൃദയം ആശിച്ചു കാത്തിടുന്നേ"]},{"number":6,"lines":["സൗഖ്യമാണെന്നും നിന്നിൽ","ബഹു ദുഃഖമാണല്ലോ മന്നിൽ","ഒരുപൊഴുതും മൃത്യുവില്ലങ്ങു വന്നാൽ","കരുണയെഴും ക്രിസ്തുവിൻ നന്മതന്നാൽ"]},{"number":7,"lines":["പൊന്നെരൂശലേമമ്മേ!","നിന്നെ സ്നേഹിക്കും മക്കൾ തമ്മെ","തിരുമടിയിൽ ചേർത്തു","കൊണ്ടാലും ചെമ്മേ","നിജതനയർ - ക്കാലംബമായൊരമ്മേ!"]}]}