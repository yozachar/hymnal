{"hymn_number": 1007, "starts_on": "chorus", "chorus": ["പ്രിയൻ വരും നാളിനിയധികമില്ല", "സീയോൻ പുരം നമുക്കിനിയകലമല്ല"], "stanzas": [{"stanza_number": 1, "lines": ["ഓട്ടം തികച്ചു നാമക്കരെ നാട്ടിൽ", "ഒട്ടും കണ്ണുനീരില്ലാത്ത വീട്ടിൽ", "ഒരു നാളിൽ നാമണഞ്ഞിടുമ്പോൾ", "ഓടിപ്പോയിടും വിനകളെല്ലാം"]}, {"stanza_number": 2, "lines": ["അവന്നായിന്നു നിന്ദകൾ സഹിച്ചും", "അപമാനങ്ങൾ അനുഭവിച്ചും", "അവൻ വേലയിൽ തുടർന്നിടുന്നു", "അന്നുതരും താൻ പ്രതിഫലങ്ങൾ"]}, {"stanza_number": 3, "lines": ["ഇരുളാണിന്നു പാരിതിലെങ്ങും", "ഇവിടില്ലൊരു സമാധാനവും", "പരനേശുവിൻ വരവെന്നിയേ", "പാരിൽ നമുക്കു വേറാശയില്ല"]}, {"stanza_number": 4, "lines": ["അന്ത്യനാളുകളാണിതെന്നറിഞ്ഞ്", "ആദ്യസ്നേഹത്തിൽ നമുക്കിനിയും", "തിരുനാമത്തിൻ മഹിമകൾക്കായ്", "തീരാം താൻ പാരിൽ തരും നാളുകൾ"]}]}