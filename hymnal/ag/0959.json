{"number":959,"writer":"KVS","starts":"refrain","refrain":["ഞാനെന്നു കാണുമെന്റെ ഭവനമാ -","മാനന്ദ മന്ദിരത്തെ","ഹീനമായുളെളാരീ ലോകവുമെന്നുടെ","ദീനതയേറുമീ ദേഹവും വിട്ടിനി"],"verses":[{"number":1,"lines":["ഇദ്ധരയിൽ വസിക്കും ദിനമെല്ലാം","കർത്തനിൽ നിന്നകന്നു","പാർത്തിടുന്നെന്നു തന്നെ എനിക്കിതാ","വ്യക്തമായ് തോന്നിടുന്നു","ഇത്തിരശ്ശീലയകന്നു വെളിച്ചമ -","ങ്ങുജ്ജ്വലിക്കും പുരം","കാണ്മാൻ കൊതിക്കുന്നു"]},{"number":2,"lines":["ദൈവതേജസ്സു തിങ്ങി വിളങ്ങിടും","ദിവ്യ നഗരമതിൽ","എത്തിനോക്കിടുവാനും ഇരുളിന്നു","ശക്തിയുണ്ടാകയില്ല","ഇപ്പുരി തന്റെ മനോഹര കാന്തിയിൽ","നിത്യം നടന്നിടും ജാതികളേവരും"]},{"number":3,"lines":["പാപമടുത്തിടാത്ത പുരമതിൽ","പാവനമാനവൻമാർ","പാരിലെ മാലൊഴിഞ്ഞു സുവിശ്രമം","പാരമിയന്നിടുന്നു","പാപരിൻ ദ്വേഷമാമസ്ത്രങ്ങളിങ്ങുളള","പാരത്രികാനന്ദം ഭഞ്ജിക്കയില്ലല്ലോ"]},{"number":4,"lines":["കണ്ണീരവിടെയില്ല - കലുഷത","കാണുവാൻ പോലുമില്ല","ദുർന്നയമെന്നതില്ല - ദുരാശയാൽ","ദൂഷിതരാരുമില്ല","പൂർണ്ണസുഖപ്രദമാമീ നഗരത്തിൽ","പൂകുവോർക്കില്ലൊരു ദുഃഖവിചാരവും"]},{"number":5,"lines":["രോഗമെല്ലാമകലും വിശിഷ്ടമാം","ദേഹമഭി ലഭിക്കും","തീരെയൊഴിഞ്ഞു പോകും മൃതി","നിത്യജീവനെനിക്കുദിക്കും","ദൈവപിതാവിനെ വാഴ്ത്തിയനുദിനം","മേവുമവനുടെ സന്നിധിയിലഹം"]}]}