{"number":946,"writer":"GP","starts":"refrain","refrain":["മന്നിൽ വന്നവൻ","നമുക്കു ജീവൻ തന്നവൻ","മൂന്നാം നാളിലുയർത്തെഴുന്നു","വിണ്ണിൽ ചെന്നവൻ","വീണ്ടും വരുമെന്നരുളിച്ചെയ്ത","ദിവ്യ രക്ഷകൻ","വേഗം വന്നിടും - വേഗം വന്നിടും"],"verses":[{"number":1,"lines":["മൃത്യുവിന്നടിമയായിരുന്ന നമ്മളെ","രക്തം ചിന്തി വീണ്ടെടുത്തു","ക്രിസ്തു നായകൻ","നിത്യതയിൽ നമുക്കുവേണ്ടി","വീടൊരുക്കി താൻ"]},{"number":2,"lines":["വിത്തു ചുമന്നിടും കണ്ണുനീരിൽ","നാം വിതയ്ക്കുകിൽ","കറ്റ ചുമന്നുകൊണ്ടു","നമ്മളാർത്തുഘോഷിക്കും","കർത്തൻ കൈകൾ കണ്ണുനീർ","തുടയ്ക്കും നാളിതാ"]},{"number":3,"lines":["കഷ്ടനഷ്ടമേറ്റുലകിൽ","കർത്തൃ നാമത്തിൽ","ശ്രേഷ്ഠ വേല ചെയ്‌ത","ദൈവ ഭൃത്യർക്കായി ഹാ!","ശ്രേഷ്ഠ ഇടയൻ പ്രതിഫലങ്ങൾ","നല്കിടുവാനായ്"]},{"number":4,"lines":["വിണ്ണിൽ കാഹളധ്വനി","മുഴങ്ങും നേരത്തിൽ","മണ്ണിൽ മറഞ്ഞ ശുദ്ധരു","മുയിർത്തു നാമുമായ്","വിണ്ണിൽ ചേർന്നു പ്രിയൻ","പാദം ചുംബിച്ചിടും നാൾ"]},{"number":5,"lines":["നിത്യ നിർവൃതി ശിരസ്സിൽ","പേറി വാഴുമാ","പ്രത്യാശയാൽ സ്തോത്രഗീതം","പാടി വാഴ്ത്താം നാം","നിത്യതയിലെത്തി നമ്മൾ","വിശ്രമിക്കും നാൾ","വേഗം വന്നിടും വേഗം വന്നിടും"]}]}