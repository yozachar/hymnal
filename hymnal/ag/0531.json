{"hymn_number": 531, "starts_on": "chorus", "chorus": ["ആണികളേറ്റ പാണികളാലേ", "അനുദിനമവനെന്നെ നടത്തിടുന്നു"], "stanzas": [{"stanza_number": 1, "lines": ["ജീവിതഭാരച്ചുമടുകളാകെ", "അവൻ ചുമന്നെന്നെ പുലർത്തിടുന്നു", "ആകയാലാകുലമിന്നെനിക്കില്ല", "ആനന്ദമായോരു ജീവിതമാം"]}, {"stanza_number": 2, "lines": ["അറിഞ്ഞവനെന്നെ കരുതിടുമെന്നും", "അരുമയിൽ കാത്തിടും ചിറകടിയിൽ", "പാരിലെൻ ജീവിതയാത്രയിലെന്നെ", "പിരിയാതെ കൂടെ വരുന്നവനാം"]}, {"stanza_number": 3, "lines": ["ഏതൊരു നാളും യേശു എന്നിടയൻ", "എനിക്കൊരു കുറവും വരികയില്ല", "അനുഗ്രഹമാണെന്‍റെ ജീവിതമിന്ന്", "അനുഭവിച്ചറിയുന്നു ഞാനവനെ"]}, {"stanza_number": 4, "lines": ["ഉലകിലെല്ലാരും പ്രതികൂലമായാലും", "ഉലയുകയില്ല ഞാൻ പതറുകില്ല", "ഉയിരുളള നാളെല്ലാം ഞാനവന്നായി", "ഉണർന്നു വിശ്വാസത്തിൻ വേലചെയ്യും"]}]}