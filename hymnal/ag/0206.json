{"hymn_number": 206, "starts_on": "chorus", "chorus": ["വന്ദനം യേശുപരാ! നിനക്കെന്നും", "വന്ദനം യേശുപരാ!", "വന്ദനം ചെയ്യുന്നു നിന്നടിയാർ", "തിരുനാമത്തിന്നാദരവായ്"], "stanzas": [{"stanza_number": 1, "lines": ["ഇന്നു നിൻ സന്നിധിയിൽ", "അടിയാർക്കു വന്നു ചേരുവതിന്നായ്", "തന്ന നിന്നുന്നതമാം കൃപയ്ക്കഭി", "വന്ദനം ചെയ്തിടുന്നു"]}, {"stanza_number": 2, "lines": ["നിൻ രുധിരമതിനാൽ പ്രതിഷ്ഠിച്ച", "ജീവപുതുവഴിയായ്", "നിന്നടിയാർക്കു പിതാവിൻ സന്നിധൗ", "വന്നിടാമെ സതതം"]}, {"stanza_number": 3, "lines": ["ഇത്രമഹത്വമുളള പദവിയെ", "ഇപ്പുഴുക്കൾക്കരുളാൻ", "പാത്രതയേതുമില്ല നിന്‍റെ കൃപ", "യെത്ര വിചിത്രമഹോ!"]}, {"stanza_number": 4, "lines": ["വാനദൂതഗണങ്ങൾ മനോഹര", "ഗാനങ്ങളാൽ സതതം", "ഊനമെന്യേ പുകഴ്ത്തി സ്തുതിക്കുന്ന", "വാനവനേ നിനക്കു"]}, {"stanza_number": 5, "lines": ["മന്നരിൽ മന്നവൻ നീ മനുകുല", "ത്തിന്നു രക്ഷാകരൻ നീ", "മിന്നും പ്രഭാവമുളേളാൻ പിതാവിന്നു", "സന്നിഭൻ നീയല്ലയോ"]}, {"stanza_number": 6, "lines": ["നീയൊഴികെ ഞങ്ങൾക്കു സുരലോകെ -", "യാരുളളു ജീവനാഥാ!", "നീയൊഴികെയിഹത്തിൽ മറ്റാരുമി-", "ല്ലാഗ്രഹിപ്പാൻ പരനേ!"]}]}