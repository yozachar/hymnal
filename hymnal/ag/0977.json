{"hymn_number": 977, "starts_on": "stanza-1", "chorus": ["ആ... ആനന്ദമേ പരമാനന്ദമേ", "അന്നാളിലെന്തോരാനന്ദമേ", "മനുവേൽ മശിഹ നീതിയിൽ", "രാജനായ് ഭൂ -", "വാഴുമന്നാളിലെന്താനന്ദമേ"], "stanzas": [{"stanza_number": 1, "lines": ["വരുന്നു വേഗം യേശു രാജൻ", "ഭരണം ഭൂമേൽ ചെയ്തിടുവാൻ", "ദൈവികരാജ്യം സ്ഥാപിക്കുവാൻ", "വരുന്നു വേഗം യേശുരാജൻ"]}, {"stanza_number": 2, "lines": ["സാത്താനെ ബന്ധനം ചെയ്തിടുമേ", "ശാശ്വത ശാന്തി പകർന്നിടുമേ", "സന്താപങ്ങൾ പറന്നോടിടുമേ", "സത്ഭരണം ഭൂവിലായിടുമേ"]}, {"stanza_number": 3, "lines": ["യുദ്ധവും ക്ഷാമവും ഭൂകമ്പവും", "ഉഗ്രജനങ്ങളിൻ കൊലവിളിയും", "ഭീകര വാഴ്ചയും മാറിടുമേ", "പ്രീതിയോടേവരും വസിച്ചിടുമേ"]}, {"stanza_number": 4, "lines": ["മരുഭൂതലവും മലരണിയും", "വരണ്ടഭൂമയിൽ ഫലം പെരുകും", "അനുഗ്രഹമാരിയാൽ ജലം നിറയും", "അവനിയിലേശു വാണിടുമ്പോൾ"]}, {"stanza_number": 5, "lines": ["നിന്ദിതരും രക്തസാക്ഷികളും", "മന്നിതിൽ പാടുകളേറ്റവരും", "പൊന്മുടി ചൂടിയന്നാർത്തു പാടി", "മന്നവൻ ക്രിസ്തുവിൻ കൂടെ വാഴും."]}]}