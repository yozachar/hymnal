{"number":190,"writer":"KJ","starts":"refrain","refrain":["യേശുതാനുന്നതൻ ആരിലും അതിവന്ദിതൻ","നന്ദിയായ് ഹൃദിതിങ്ങുമാദരാൽ","ചെയ്ക നാം സ്തുതി നാവിനാൽ"],"verses":[{"number":1,"lines":["ദൈവനന്ദനുന്നതേ നിന്നു","വന്നവൻ കന്യാ ജാതനായ്","ക്ളിഷ്ടമാം പശുശാലയിൽ ശഷ്പ -","ശയ്യയിൽ പള്ളികൊൾവോനായ്","മുന്നരുൾപോലെ ബേതലേം പുരി","തന്നിൽ വന്നു പിറന്നു താൻ","തന്നുടെ പേരിൽ വന്നതെല്ലാമേ","മുന്നമേ അരുൾ ചെയ്തപോൽ"]},{"number":2,"lines":["ഭക്തിബദ്ധന്മാർ ബുദ്ധന്മാർ","പൊന്നു കുന്തുരുക്കവും മൂരുമായ്","കാഴ്ചയർപ്പിച്ചു സന്നമിച്ചവ -","രുന്നത സുതനേശുവെ","വേദജ്ഞാനികൾ ബാലനേശുവിൽ","ക്കണ്ടു വേദ്യവേദാന്തിയെ","അമ്മ കാനാവിൽ ചൊന്നില്ലേ സുത -","ന്നാജ്ഞപോലെല്ലാം ചെയ്യുവാൻ"]},{"number":3,"lines":["ദൈവപുത്രനാമേശു തൻ","താതനെന്നുമേ പ്രിയമുള്ളവൻ","തൻ മൊഴികേൾപ്പാനല്ലയോ ദൈവം","ഉന്നതേ നിന്നുരത്തതും","തന്റെ വാക്കിനാൽ ഭൂതമോടിയേ","വ്യാധിയൊക്കെയടങ്ങിയേ","തന്നടിക്കടി വൻകടൽത്തിര","പഞ്ഞിപോലെയമർന്നഹോ!"]},{"number":4,"lines":["അൽപ്പമായുള്ള ഭക്ഷണം ബാല -","നർപ്പിച്ചേശുവിൻ കൈയിലായ്","തൃപ്തരായി അയ്യായിരം ജനം","പുഷ്ടഭോജനം ഭക്ഷിച്ച്","ദൈവമായവൻ തന്നൊരപ്പമായ്","ദ്യോവിൽനിന്നു താൻ വന്നതായ്","കാണുവോർക്കവൻ ജീവപൂപമായ്","ജീവൻ തന്നൊരു രക്ഷകൻ"]},{"number":5,"lines":["മൃത്യുവിൻ പിമ്പുയിർത്തെഴുന്നതി","ശക്തിയോടിഹെ വന്നോനായ്","ക്രിസ്തുവെന്നിയേ വേറാരുമില്ല","നിത്യമാം ജീവനാണവൻ","വാനിലേറിയോൻ താൻ വരും വേഗം","തൻ വ്രതരോ തൻ കൂടെയായ്","ജീവനിൽ വാഴും ഖേദമോ പിന്നെ","യേതുമേ കാണുകില്ല ഹോ!"]}]}