{"hymn_number": 272, "starts_on": "chorus", "chorus": ["എന്തതിശയമേ! ദൈവത്തിൻ സ്നേഹം", "എത്ര മനോഹരമേ! അതു", "ചിന്തയിലടങ്ങാ സിന്ധുസമാനമായ്", "സന്തതം കാണുന്നു ഞാൻ"], "stanzas": [{"stanza_number": 1, "lines": ["ദൈവമേ! നിൻമഹാസ്നേഹമതിൻ വിധം", "ആർക്കു ഗ്രഹിച്ചറിയാം എനി", "ക്കാവതില്ലേയതിൻ ആഴമളന്നിടാൻ", "എത്ര ബഹുലമതു!"]}, {"stanza_number": 2, "lines": ["ആയിരമായിരം നാവുകളാലതു", "വർണ്ണിപ്പതിന്നെളുതോ പതി", "നായിരത്തിങ്കലൊരംശം ചൊല്ലിടുവാൻ", "പാരിലസാദ്ധ്യമഹോ!"]}, {"stanza_number": 3, "lines": ["മോദമെഴും തിരുമാർവ്വിലുല്ലാസമായ്", "സന്തതം ചേർന്നിരുന്ന ഏക", "ജാതനാമേശുവെ പാതകർക്കായ്", "തന്ന സ്നേഹമതിശയമേ"]}, {"stanza_number": 4, "lines": ["പാപത്താൽ നിന്നെ ഞാൻ", "ഖേദിപ്പിച്ചുളെളാരു", "കാലത്തിലും ദയവായ് സ്നേഹ", "വാപിയേ നീയെന്നെ", "സ്നേഹിച്ചതോർത്തെന്നിൽ", "ആശ്ചര്യമേറിടുന്നു"]}, {"stanza_number": 5, "lines": ["ജീവിതത്തിൽ പല വീഴ്ചകൾ വന്നിട്ടും", "ഒട്ടും നിഷേധിക്കാതെ എന്നെ", "കേവലം സ്നേഹിച്ചു പാലിച്ചിടും തവ", "സ്നേഹമതുല്യമഹോ!"]}]}