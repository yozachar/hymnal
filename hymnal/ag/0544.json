{"number":544,"writer":"KVS","starts":"refrain","refrain":["ഭാഗ്യമിതു പ്രാണസഖേ! ഭാഗ്യമിതു","ഭാഗ്യനിധിയാം പരമൻ","സഭയ്ക്കരുളിയ ഭാഗ്യമിതു"],"verses":[{"number":1,"lines":["പരമുരുജഡശക്തരില്ല","പ്രാപ്തി തോന്നും യോഗ്യരില്ല","പാർക്കിൽ കുലശ്രേഷ്ഠരല്ല","പരിചോടിതുതാനെനിക്കു മതിയാം"]},{"number":2,"lines":["തരമെഴുമലങ്കാരമില്ല","സ്ഥാനമാനക്ഷോഭമില്ല","പരനോടെതിർക്കാനേനമില്ല","പരിഭവിക്കിലൊ ക്ഷമിക്ക മാത്രമാം"]},{"number":3,"lines":["ചിലനാളിവിടെ വലയുന്നാകിൽ","ചലിയാതുളളീശനിലയം പൂകാം","കുലബലം കുറഞ്ഞിരിക്കിലുമതു","വിലയായ് വന്നിടാ പരമൻ സന്നിധൗ"]},{"number":4,"lines":["ജഡികാലംകൃതിയില്ലയെങ്കിൽ","ഫലമൊരു ദോഷം വരുവാനെന്ത്","ജഡമെല്ലാം മണ്ണിൻ പൊടിയല്ലയോ?","പൊടിക്കീശൻ ഭംഗി കൊടുത്തതു മതി"]},{"number":5,"lines":["കളിഘോഷങ്ങളിൽ രസിപ്പോരല്ല","കർത്തൃഭാവം ധരിപ്പോരല്ല","ബഹുജന സ്തുതിക്കൊതിയരല്ല","പരനെനിക്കു കീഴ്പെടണമെന്നില്ല"]},{"number":6,"lines":["പൊതുഗുണഭേദമോർക്കാറില്ല","പൊന്നിലാശ വയ്പാറില്ല","മതവൈരാഗ്യത്തിൻ പീഡയില്ല ഗുണമേ","വർക്കുമിന്നൊരുപോൽ ചെയ്തിടാം"]},{"number":7,"lines":["പരജനപാരമ്പര്യമല്ല തിരു -","വെഴുത്തുകൾ താനാധാരം","കുറവെല്ലാം തീർക്കാനതുമതിയല്ലാതഖിലം","സംശയവിഷയമാം പാർത്താൽ"]},{"number":8,"lines":["മനുജഭുജങ്ങളുയരാനെന്തു?","മനുവേലൻ കൃപാവരം തന്നില്ലേ?","മനമുണ്ടെങ്കിലിന്നതു മതി സഖേ","പണത്താൽ ദൈവാത്മവരം ലഭിച്ചിടാ"]},{"number":9,"lines":["പലകുറവുകളിൽ നിന്നു പരിചിൽ","നീങ്ങി വരും തൻസഭ","പരസുതന്റെ വരവിൻകാലം","പരമൻ തങ്കലേക്കെടുക്കപ്പെടുമേ"]},{"number":10,"lines":["പരനിൻ സവിധം തേടിയോടി","വരും വിശ്വാസികളാകെക്കൂടി","പരമജീവകിരീടം ചൂടി വരും","നാളൊന്നു ഞാനറിയുന്നേൻ മഹാ"]},{"number":11,"lines":["ഇവിടെയേറ്റം ദുഃഖിച്ചീടിലവിടെ -","യധികമാശ്വസിക്കാം","നവമാം വാനഭൂമികൾക്കുളള","വികലമായൊരവകാശം നേടാം"]}]}