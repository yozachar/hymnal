{"number":931,"writer":"KVS","starts":"refrain","refrain":["നാഥൻ വരവു കാത്തു","ബോധമാർന്നിരുന്നിതു","ചാതുര്യമോടെ പത്തു - കന്യകമാർ","കാതര്യമേശാതവർ"],"verses":[{"number":1,"lines":["ബുദ്ധിമതികളെണ്ണ -","കൃത്യമായ് കരുതിനാർ","ബുദ്ധിയില്ലാത്തോരഞ്ചു - കന്യകമാർ","നിഷ്ഠയില്ലാതിരുന്നിതിൽ"]},{"number":2,"lines":["നിദ്രിതരായങ്ങർദ്ധ -","രാത്രിയിൽ വരനുടെ","പ്രസ്ഥാനഘോഷം കേട്ടു - കന്യകമാർ","ഉത്ഥിതരായാർ ശീഘ്രം"]},{"number":3,"lines":["ദീപങ്ങൾ തെളിപ്പതി -","ന്നായവർ തുടങ്ങിനാർ","മൂഢകളാമഞ്ചു - കന്യകമാർ","ആടലാൽ പിൻവാങ്ങിനാർ"]},{"number":4,"lines":["സ്നേഹമില്ലായ്കയാലെ","ദീപങ്ങൾ പൊലിഞ്ഞിതു","ആകവേ തെളിഞ്ഞഞ്ചു - കന്യകമാർ","ശോഭയായ് കത്തിച്ചവ"]},{"number":5,"lines":["എണ്ണയിൻ പ്രഭാവത്താ -","ലന്നേരം മണവറ","തന്നുളളിൽ കടന്നഹോ! കന്യകമാർ","തുർണമായ് വരനോടും"]},{"number":6,"lines":["ബുദ്ധിഹീനരാമവർ -","കത്തിപ്പാനെണ്ണ വാങ്ങി","യെത്തിയ നേരത്തേക്കു -","മണവറ കൃത്യമായടച്ചഹോ!"]},{"number":7,"lines":["കർത്തനേ! ഞങ്ങൾക്കും നീ","പേർത്തും തുറക്കണമേ","പ്രാർത്ഥിച്ചീവണ്ണമയ്യോ - കന്യകമാർ","മൂർച്ഛിക്കയല്ലേ ഫലം"]},{"number":8,"lines":["നിങ്ങളാരെന്നറിയു - ന്നില്ല","ഞാനൊരുങ്ങാത്ത കന്യകമാരേ!","വേഗം പൊയ്ക്കൊളളുവിൻ","കണ്ണീരിൻ സ്ഥാനത്തേക്ക്"]},{"number":9,"lines":["എന്നുരച്ചീടും വരൻ മന്നവനാകുമേശു","തന്നെയാണായവന്റെ - വരവിന്നു","പൂർണ്ണരായ് കാത്തിരിപ്പിൻ"]}]}