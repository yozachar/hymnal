{"hymn_number": 997, "starts_on": "chorus", "chorus": ["സ്വർഗ്ഗനാട്ടിലെൻ പ്രിയൻ തീർത്തിടും", "സ്വന്തവീട്ടിൽ ചേർന്നിടുവാൻ", "മമ കാന്തനെ ഒന്നു കാണുവാൻ", "മനം കാത്തു പാർത്തിടുന്നു"], "stanzas": [{"stanza_number": 1, "lines": ["ഇന്നു മന്നിതിൽ സീയോൻ യാത്രയിൽ", "എന്നും ഖിന്നതമാത്രം", "എന്നു വന്നു നീയെന്നെ ചേർക്കുമോ", "അന്നേ തീരൂ വേദനകൾ"]}, {"stanza_number": 2, "lines": ["മരുഭൂമിയിൽ തളരാതെ ഞാൻ", "മരുവുന്നു നിൻ കൃപയാൽ", "ഒരു നാളും നീ പിരിയാതെന്നെ", "കരുതുന്നു കൺമണിപോൽ"]}, {"stanza_number": 3, "lines": ["നല്ല നാഥനേ! നിനക്കായി ഞാൻ", "വേല ചെയ്യുമന്ത്യം വരെ", "അല്ലൽ തീർന്നു നിൻ സവിധേ", "വരാതില്ല പാരിൽ വിശ്രമവും"]}, {"stanza_number": 4, "lines": ["കർത്തൃകാഹളം വാനിൽ കേൾക്കുവാൻ", "കാലമായില്ലേ പ്രിയനേ?", "ആശയേറുന്നേ നിന്നെ കാണുവാൻ", "ആമേൻ യേശുവേ വരണേ!"]}]}