{"hymn_number": 1027, "starts_on": "chorus", "chorus": ["പ്രതിഫലം തന്നിടുവാൻ", "യേശുരാജൻ വന്നിടുവാൻ", "അധികമില്ലിനിയും നാളുകൾ നമ്മുടെ", "ആധികൾ തീർന്നിടുവാൻ"], "stanzas": [{"stanza_number": 1, "lines": ["ദൈവിക ഭവനമതിൽ", "പുതു വീടുകളൊരുക്കിയവൻ", "വരും മേഘമതിൽ നമ്മെ", "ചേർത്തിടുവാൻ", "നടുവാനിൽ ദൂതരുമായ്"]}, {"stanza_number": 2, "lines": ["തൻതിരുനാമത്തിനായ്", "മന്നിൽ നിന്ദകൾ സഹിച്ചവരെ", "തിരു സന്നിധൗ ചേർത്തു തൻ", "കൈകളാലവരുടെ", "കണ്ണുനീർ തുടച്ചിടുവാൻ"]}, {"stanza_number": 3, "lines": ["സ്വന്തജനത്തിനെല്ലാം", "പല പീഡകൾ ചെയ്തവരെ", "വന്നു ബന്ധിതരാക്കി", "യധർമ്മികളാമവർ", "ക്കന്തം വരുത്തിടുവാൻ"]}, {"stanza_number": 4, "lines": ["വിണ്ണിലുളളതുപോലെ", "ഇനി മണ്ണിലും ദൈവഹിതം", "പരിപൂർണ്ണമായ് ദൈവിക", "രാജ്യമിപ്പാരിലും", "സ്ഥാപിതമാക്കിടുവാൻ"]}, {"stanza_number": 5, "lines": ["കാലമെല്ലാം കഴിയും", "ഇന്നു കാണ്മതെല്ലാമഴിയും", "പിന്നെപ്പുതുയുഗം വിരിയും", "തിരികെ വരാതെ നാം", "നിത്യതയിൽ മറയും"]}]}