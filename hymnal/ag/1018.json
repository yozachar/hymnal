{"hymn_number": 1018, "starts_on": "stanza-1", "chorus": [], "stanzas": [{"stanza_number": 1, "lines": ["കർത്താവു താൻ ഗംഭീരനാദത്തോടും", "പ്രധാന ദൈവദൂത ശബ്ദത്തോടും", "സ്വർഗ്ഗത്തിൽ നിന്നിറങ്ങി വന്നിടുമ്പോൾ", "എത്രയോ സന്തോഷം...(3) മദ്ധ്യാകാശത്തിൽ"]}, {"stanza_number": 2, "lines": ["മണ്ണിലുറങ്ങിടുന്ന ശുദ്ധിമാന്മാർ", "കാഹളനാദം കേൾക്കുന്ന മാത്രയിൽ", "പെട്ടെന്നുയിർത്തു വാനിൽ ചേർന്നിടുമേ", "തീരാത്ത സന്തോഷം...(3) പ്രാപിക്കുമവർ"]}, {"stanza_number": 3, "lines": ["ജീവനോടീ ഭൂതലേ പാർക്കും ശുദ്ധർ", "രൂപാന്തരം പ്രാപിക്കുമന്നേരത്തിൽ", "ഗീതസ്വരത്തോടും ആർപ്പോടും കൂടെ", "വിണ്ണുലകം പൂകും...(3) ദുതതുല്യരായ്"]}, {"stanza_number": 4, "lines": ["കുഞ്ഞാട്ടിൻ കല്യാണ മഹൽദിനത്തിൽ", "തന്‍റെ കാന്തയാകും വിശുദ്ധ സഭ", "മണിയറയ്ക്കുളളിൽ കടക്കുമന്നാൾ", "എന്തെന്തുസന്തോഷം...(3) ഉണ്ടാമവർക്ക്"]}, {"stanza_number": 5, "lines": ["സിദ്ധന്മാരാം പൂർവ്വ പിതാക്കളെല്ലാം", "മദ്ധ്യാകാശത്തിൽ കല്യാണവിരുന്നിൽ", "ക്ഷണിക്കപ്പെട്ടു പന്തിക്കിരിക്കുമ്പോൾ", "ആമോദമായ് പാടും...(3) ശാലേമിൻ ഗീതം"]}, {"stanza_number": 6, "lines": ["ആദ്യം മുതൽക്കുളള സർവ്വശുദ്ധരും", "തേജസ്സിൽ കർത്താവിനോടൊന്നിച്ചെന്നും", "നീതി വസിക്കുന്ന പുത്തൻ ഭൂമിയിൽ", "ആനന്ദത്തോടെന്നും...(3) പാർത്തിടുമവർ"]}, {"stanza_number": 7, "lines": ["ദേവാധി ദേവൻ സർവ്വത്തിന്നും മീതെ", "തൻകൂടാരം വിശുദ്ധർ മദ്ധ്യത്തിലും", "എന്നേക്കുമവർ തന്നെക്കണ്ടു മോദാൽ", "ഹല്ലേലുയ്യാ പാടും...(3) നിത്യയുഗത്തിൽ."]}]}