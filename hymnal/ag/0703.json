{"number":703,"writer":"MV","starts":"verse-1","refrain":[],"verses":[{"number":1,"lines":["ആശ്വാസമേ എനിക്കേറെ തിങ്ങിടുന്നു","വിശ്വാസക്കണ്ണാൽ ഞാൻ നോക്കിടുമ്പോൾ","സ്നേഹമേറിടുമെൻ രക്ഷകൻ സന്നിധൗ","ആനന്ദക്കൂട്ടരെ കാണുന്നല്ലോ"]},{"number":2,"lines":["ആമോദത്താൽ തിങ്ങി ആശ്ചര്യമോടവർ","ചുറ്റും നിന്നും സ്തുതി ചെയ്തിടുന്നു","തങ്കത്തിരുമുഖം കാണ്മാൻ കൊതിച്ചവർ","ഉല്ലാസമോടിതാ നോക്കിടുന്നു"]},{"number":3,"lines":["തന്മക്കളിൻ കണ്ണുനീരെല്ലാം താതൻ താൻ","എന്നേക്കുമായിത്തുടച്ചിതല്ലോ","പൊൻ വീണകൾ ധരിച്ചാമോദപൂർണ്ണരായ്","കർത്താവിനെ സ്തുതി ചെയ്യുന്നവർ"]},{"number":4,"lines":["കുഞ്ഞാടിന്റെ രക്തം തന്നിൽ തങ്ങൾ അങ്കി","നന്നായ് വെളുപ്പിച്ചു കൂട്ടരവർ","പൂർണ്ണവിശുദ്ധരായ് തീർന്നവർ യേശുവിൻ","തങ്കരുധിരത്തിൻ ശക്തിയാലെ -"]},{"number":5,"lines":["തങ്കക്കിരീടങ്ങൾ തങ്ങൾ ശിരസ്സിൻമേൽ","വെൺനിലയങ്കി ധരിച്ചോരവർ","കൈയിൽ കുരുത്തോല എന്തീട്ടവർ സ്തുതി","പാടീട്ടാനന്ദമോടാർത്തിടുന്നു"]},{"number":6,"lines":["ചേർന്നിടുമേ വേഗം ഞാനുമക്കൂട്ടത്തിൽ","ശുദ്ധരോടൊന്നിച്ചങ്ങാനന്ദിപ്പാൻ","ലോകം വേണ്ടാ എനിക്കൊന്നും വേണ്ടാ - എന്റെ","നാഥന്റെ സന്നിധൗ ചേർന്നാൽ മതി"]}]}