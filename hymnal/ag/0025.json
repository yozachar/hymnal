{"number":25,"writer":"KVS","starts":"verse-1","refrain":[],"verses":[{"number":1,"lines":["യാഹ്വെ സ്തുതിപ്പിനവൻ ശുദ്ധമാം മന്ദിരത്തിൽ","ആഹ്വാനം ചെയ്തു നുതി ഘോഷിപ്പിൻ","വൈഹായസ വിതാന ഭംഗി പരിഗണിച്ചു","മഹേശ്വര സ്തുതികൾ ചെയ്തിടിൻ"]},{"number":2,"lines":["തുല്യമില്ലാത്ത തന്റെ വീര്യപ്രവൃത്തി വാഴ്ത്തി","ഭൂലോകമെങ്ങും പൊടി പാറിടിൻ","കല്ലോലമാലിയോടു സോല്ലാസമിബ്ഭുവനം","തുള്ളിക്കളിച്ചിടുമാറെന്നാളും"]},{"number":3,"lines":["നിസ്സീമമായ തന്റെ തേജസ്സിനൊത്തവണ്ണം","സൽസേവിതന്നു നുതി പാടിടിൻ","സുശ്രാവ്യമായ വെള്ളിക്കാഹളധ്വനിയോടു","ശാശ്വതനായകനെ വന്ദിപ്പിൻ"]},{"number":4,"lines":["പൊൻമയമായ വീണക്കമ്പികൾ മീട്ടി യാഹിൻ","കർമ്മമഹിമയെങ്ങും ഘോഷിപ്പിൻ","നിർമ്മലഭക്തിയോടു തന്നെ വണങ്ങിടുവിൻ","ധർമ്മസ്വരൂപഭംഗി കാണിപ്പിൻ"]},{"number":5,"lines":["സത്യേശ്വരന്നു മുമ്പിൽ നൃത്തം തുടങ്ങിടുവിൻ","തപ്പോടു കിന്നരങ്ങൾ വായിപ്പിൻ","കൈത്താളനാദമഭ്രേ ശക്ത്യാമുഴങ്ങിടട്ടെ","സാത്താൻ നടുങ്ങിടട്ടെ ഹോശന്നാ"]},{"number":6,"lines":["സർവ്വേശ്വരന്റെ കൃപയുർവ്യാമനുഭവിക്കും","ഗർവ്വമകന്ന ജീവി സംഘാതം","സർവ്വമവന്നു ജയം പാടട്ടെ ഹല്ലെലുയ്യാ","ദുർവ്വാരഘോഷമുയർന്നിടട്ടെ"]}]}