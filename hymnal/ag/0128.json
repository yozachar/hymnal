{"number":128,"writer":"TCV","starts":"verse-1","refrain":[],"verses":[{"number":1,"lines":["ദേവദേവനേശുവിനെ","സ്തുതിക്കണം നാം","ദേവകളിന്നാരാധ്യനെ","ദേവാധി ദേവൻ സ്വർഗ്ഗദേശേ വസിച്ചിരുന്നോൻ","ദേഹരൂപമായ് ധരേ നരരെ തേടി വന്നു"]},{"number":2,"lines":["ആരും വണങ്ങിടുമതി","ശ്രേഷ്ഠമാം നാമ -","ധാരിയാം കർത്തനെ നമ്മൾ","ഏകമായ് വണങ്ങണം ഏകി സർവ്വമഹത്വം","ഏതൊരു നാവുമേറ്റു ചൊല്ലുന്ന കർത്താവാകും"]},{"number":3,"lines":["അന്ധമായാരാധനയിൽ - ബന്ധിതരായ","അന്തമില്ലാ മനുജരെ","ബന്ധുവാമേശു ദേവൻ ബന്ധനം നീക്കി നമ്മെ","സത്യാത്മാരാധനയ്ക്കായ് സത്യമായ് വേർതിരിച്ച"]},{"number":4,"lines":["വിശുദ്ധ മന്ദിരത്തിന്നുൾപ്രവേശവും","അസാധ്യമായ മർത്യർക്കായ്","ദേവ സുതനാമേശു ദേഹ തിരശീലയെ","ചീന്തി പ്രവേശനവും കൃപാസനത്തിൻ തന്ന"]},{"number":5,"lines":["പാപ പരിഹാരം വരുത്തിയെന്നേക്കുമായ്","ഏകമാം യാഗം മൂലമായ്","മേലിനി യാഗം വ്യർത്ഥം പാപപരിഹാരാർത്ഥം","ആത്മീയ യാഗമർത്ഥം ആയതെന്നത്രെ വ്യക്തം"]},{"number":6,"lines":["ദിവ്യരുധിരം വിലയായ് താനേകി, വാങ്ങി","തന്നാലയമായ് നമ്മെയും","ദിവ്യാത്മ വാസമായ ദേവാലയത്തിൽ നിന്നും","സ്തോത്രയാഗ ധ്വനികൾഎന്നെന്നുമുയർത്തി നാം"]}]}