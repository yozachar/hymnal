{"number":886,"writer":"KVS","starts":"verse-1","refrain":[],"verses":[{"number":1,"lines":["മേലിലുളെളരൂശലേമേ!","കാലമെല്ലാം കഴിയുന്ന","നാളിലെന്നെ ചേർക്കണേ","നിൻ കൈകളിൽ - നാഥാ!","ലളിതകൃപയുടെ വരിഷമനുദിനമനുഭവി -","പ്പതിനരുളണേ സഭയാകുമീ പുഷ്പമാം","സാധു നൈതലിൽ നിന്റെ","പാലനമല്ലാതെയെന്തിപ്പൈതലിൽ?"]},{"number":2,"lines":["ഹാ! കലങ്ങൾക്കിടയിൽ നീ","ആകുലയായ് കിടന്നാലും","നാകനാഥൻ കടാക്ഷിക്കും","നിന്റെ മേൽ - കാന്തൻ","പ്രേമരസമതു ഭവതിയുടെ മനമാശു","തന്നിലൊഴിക്കവേ - പര -","മാത്മചൈതന്യം ലഭിക്കുമാകയാൽ - നീയും","വാനലോകേ പറന്നേറും പ്രാവുപോൽ"]},{"number":3,"lines":["ബാലസൂര്യകാന്തികോലും","ചേലെഴും ചിറകിനാൽ നീ","മേലുലകം കടക്കുന്ന കാഴ്ചയെ - പോരാ","കനകമണിവൊരുഗണിക സുതരൊടു","സഹിതമാഴിയിലാണിടും തവ","ബാബിലോൺ ശിക്ഷയാം","ഘോരവീഴ്ചയെ - കാണ്മാൻ","ബാലനിവന്നേകണം നിൻ വേഴ്ചയെ"]},{"number":4,"lines":["ആയിരമായിരം കോടി","വാനഗോളങ്ങളെ താണ്ടി","പ്പോയിടും നിന്മാർഗ്ഗമൂഹിക്കാവതോ?","കാണും ഗഗനതലമതു മനുജഗണനയു -","മതിശയിച്ചുയരും വിധൌ - തവ","ഭാഗ്യമഹിമയെ വാഴ്ത്താനാവതോ? സൗഖ്യം","ലേശമെങ്കിലുമുരപ്പാൻ നാവിതോ?"]},{"number":5,"lines":["വെണ്മയും ചുമപ്പു പച്ച","മഞ്ഞ നീലം ധൂമ്രമെന്നീ","വർണ്ണഭേദങ്ങളാൽ നിഴൽ","നൽകിയേ ജ്യോതിർ","മണ്ഡലങ്ങളിലമരുമവരുടെ","വന്ദനം ജയഘോഷമെന്നിവ","മണ്ഡനമായ് തന്നു നിനക്കംബികേ! വാനം","നിന്നെയുപചരിച്ചിടും ധാർമ്മികേ!"]},{"number":6,"lines":["ഹാ! മണവറയ്ക്കടത്തു","നീയണയും സമയത്തു","ശ്രീമഹാരാജ്ഞിയേ!","നിന്നെക്കാണുവാൻ - സ്വർഗ്ഗ","കാമിനീഗണമമിതകുതുകമൊ -","ടാദരാലരികേ വരും തവ","കൈകളെ കാന്തൻ പിടിക്കും","മോദവാൻ നിത്യ","സ്നേഹഭവനത്തിനുളളിൽ പൂകുവാൻ"]},{"number":7,"lines":["നിന്മുഖത്തുനിന്നു തൂകും","നന്മധുപൂരത്തിലംബേ!","മുങ്ങി ലയിക്കുന്നു","ദിവ്യജ്ഞാനികൾ - നിന്റെ","നൻമൊഴിക്കരികണയുവതിനൊരു","നവ്യമായ സയൻസുമില്ലതു","സമ്മതിക്കുന്നജ്ഞരല്ലാ പ്രാണികൾ തെല്ലു -","മുണ്മയറിയുന്നതില്ലേ മാനികൾ"]},{"number":8,"lines":["നിൻ മഹിമയോതുവതിന്നി -","ന്നരന്നു സാദ്ധ്യമല്ലേ","പൊന്നുപുതുവാനഭൂമി വന്നിടും - അതേ","മണ്ണിൽ വീണു മറഞ്ഞുപോയവർ","പിന്നെയും പുതുതാമുടൽ ധരി -","ച്ചുന്നതജീവനെയാണ്ടു നിന്നിടും നാളിൽ","നിന്നിലടിയൻ ലയിച്ചുചേർന്നിടും"]},{"number":9,"lines":["സത്യമാതാവായെനിക്കിങ്ങുത്തമേ","നീ മാത്രമല്ലോ","നിത്യനേശുക്രിസ്തുരാജ -","നെന്നുമേ സർവ്വ","ദുഃഖവും നിജതൃക്കടാക്ഷമതൊന്നു","കൊണ്ടകലത്തകറ്റിടു -","മുൾക്കനിവേറും പിതാവാണിന്നുമേ മമ","സ്വർഗ്ഗപിതാവിന്റെ നാമം ധന്യമേ"]}]}