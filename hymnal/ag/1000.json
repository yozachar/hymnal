{"number":1000,"writer":"KVS","starts":"refrain","refrain":["എന്നവിടെ വന്നു ചേരും ഞാൻ","മമ കാന്ത, നിന്നെ","വന്നു കണ്ടു വാഞ്ഛ തീരും ഹാ!","നിന്നോടു പിരിഞ്ഞിന്നരകുല -","ത്തിരിക്കയെന്നതിന്നൊരിക്കലും സുഖം","തന്നിടുന്നതില്ലാകയാൽ പരനേശുവേ","ഗതി നീയെനിക്കിനി"],"verses":[{"number":1,"lines":["നിൻമുഖത്തു നിന്നു തൂകുന്ന","മൊഴിയെന്റെ താപം","ഇന്നു നീക്കിടുന്ന നായകാ!","നിന്നതിമൃദുവായ കൈയിനാലെന്നെ","നീ തടവുന്നൊരക്ഷണം","കണ്ണുനീരുകളാകവേയൊഴി -","ഞ്ഞുന്നതാനന്ദം വന്നിടുന്നു മേ"]},{"number":2,"lines":["പൊന്നുപാദ സേവയെന്നിയേ","പരനേയെനിക്കു","മന്നിലില്ല സൗഖ്യമൽപ്പവും","മന്നനേ ധനധാന്യവൈഭവം","മിന്നലിന്നിടകൊണ്ടശേഷവും","തീർന്നുപോയുടമസ്ഥരന്ധത -","യാർന്നു വാഴുക മാത്രമേ വരൂ"]},{"number":3,"lines":["തിത്തിരികളന്യമുട്ടയെ","വിരിയിച്ചിടുംപോൽ","ലുബ്ധരായോർ ഭൂധനങ്ങളെ","ചേർത്തുകൂട്ടിയിട്ടാധനങ്ങളിൻ","മേൽപൊരുന്നിരുന്നായവ വിരി -","ഞ്ഞാർത്തി നൽകിടും","മാമോൻ കുട്ടികളായ്","പുറപ്പെടുന്നാർത്തനാഥനേ"]},{"number":4,"lines":["നല്ല വസ്ത്രം നല്ല ശയ്യകൾ","സുഖസാധനങ്ങ","ളില്ലിവയിലാശ ദാസനു","വല്ലഭാ! തിരുമേനിയേതിലുമേതുമാ -","യെനിക്കുളളതാലൊരു","തെല്ലുമല്ലലെന്നുളളിലില്ലതു","കില്ലൊഴിഞ്ഞുരചെയ്തിടാം വിഭോ!"]},{"number":5,"lines":["നിന്നെയോർക്കും നേരമീശനേ!","വളരും പ്രയാസം","എന്നിൽനിന്നു മാഞ്ഞുപോകുന്നേ","നിന്നടിമലർ സേവയാലെനിക്കുളള","പീഡകളാകവേ തിരു -","മുന്നിൽ വന്നിടുംപോതു നീങ്ങിയെ -","ന്നുളളമാനന്ദംകൊണ്ടു തുളളുമേ"]},{"number":6,"lines":["കാത്തിരിക്കുന്നാത്മ നാഥനേ!","ഭൂവനത്തിനുളള","കാത്തിരിപ്പിൻ പൂർത്തിനാളിനെ","മത്സരകുലം ലജ്ജയാൽ","മുഖം താഴ്ത്തിടും","പടിയെങ്ങൾ ദണ്ഡുകൾ","പൂക്കണേ പുതുഭംഗിയിൽ ബദാം","കായ്കളെയവ കായ്ക്കണേ തദാ"]}]}