{"number":480,"writer":"KVS","starts":"refrain","refrain":["തിരുവദനം ശോഭിപ്പിച്ചെൻ","ഇരുളകലെ പോക്കിടുവാൻ","കരുണാവാരിധേ! ദൈവമേ നമിച്ചിടുന്നേ","നിരുകരവും കൂപ്പിത്തൊഴുന്നേൻ"],"verses":[{"number":1,"lines":["പരിമളതൈലത്താൽ നിന്റെ","ശിരമഭിഷേകം ചെയ്തൊരു","മരിയയിലത്യന്തം കാരുണ്യം","ചൊരിഞ്ഞ നാഥാ!","വരമരുളിടേണമിവന്നു"]},{"number":2,"lines":["അരിവരരിൻ സൈന്യം കണ്ടു","പരവശനായ്ത്തീരാതെ ഞാൻ","ഇരുപുറവും നിന്നെക്കാണുവാൻ","ഹൃദയകൺകൾ","ഉരുകൃപയാൽ തുറക്കേണമേ"]},{"number":3,"lines":["പരമഗുരോ! നിൻ നാമത്തെ","ക്കരുതിയെനിക്കുണ്ടാകുന്ന","കരുമനകൾ നിത്യം സഹിപ്പാ -","നരുൾക ദേവാ!","കുരിശിൽ മരിച്ചുളേളാരീശനേ!"]},{"number":4,"lines":["ഇരവുകഴിഞ്ഞതിമോഹനമാ","മരുണനുദിച്ചിടും പൊഴുതും","തരണി മറഞ്ഞിടും നേരവും ഭവൽസ്മരണം","വരണമെനിക്കുളളിൽ സ്വൈരമായ്"]},{"number":5,"lines":["അരനിമിഷം നിന്നെ വിട്ടാ -","ലരികിലെനിക്കാരുളളയ്യോ!","മരിമകനേ, നിൻ സുഗന്ധമാം","ശ്വാസവായുവെൻ","കരളിനുറപ്പേകുന്നെപ്പോഴും"]},{"number":6,"lines":["മരണദിനത്തോളം നിന്റെ","ചരണയുഗം സേവിച്ചാത്മ","ശരണമതായ് നിന്നെ പ്രാപിച്ചു","നിന്നിൽ ലയിപ്പാ -","നരുളണമേ ദിവ്യാശിസ്സുകൾ"]}]}