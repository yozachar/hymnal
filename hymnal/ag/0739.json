{"hymn_number": 739, "starts_on": "stanza-1", "chorus": [], "stanzas": [{"stanza_number": 1, "lines": ["അനുഗ്രഹത്തിന്നധിപതിയേ", "അനന്തകൃപ പെരും നദിയേ", "അനുദിനം നിൻപദം ഗതിയേ", "അടിയനു നിൻ കൃപ മതിയേ"]}, {"stanza_number": 2, "lines": ["വൻവിനകൾ വന്നിടുകിൽ", "വലയുകയില്ലെൻ ഹൃദയം", "വല്ലഭൻ നീയെന്നഭയം", "വന്നിടുമോ പിന്നെഭയം?"]}, {"stanza_number": 3, "lines": ["തന്നുയിരെ പാപികൾക്കായ്", "തന്നവനാം നീയിനിയും", "തളളിടുമോ ഏഴയെന്നെ", "തീരുമോ നിൻ സ്നേഹമെന്നിൽ?"]}, {"stanza_number": 4, "lines": ["തിരുക്കരങ്ങൾ തരുന്ന നല്ല", "ശിക്ഷയിൽ ഞാൻ പതറുകില്ല", "മക്കളെങ്കിൽ ശാസനകൾ", "സ്നേഹത്തിൻ പ്രകാശനങ്ങൾ"]}, {"stanza_number": 5, "lines": ["പാരിടമാം പാഴ്മണലിൽ", "പാർത്തിടും ഞാൻ നിൻതണലിൽ", "മരണദിനം വരുമളവിൽ", "മറഞ്ഞിടും നിൻ മാർവ്വിടത്തിൽ"]}]}