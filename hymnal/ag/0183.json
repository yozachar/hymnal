{"number":183,"writer":"KJS","starts":"refrain","refrain":["സുതിക്കു നീ യോഗ്യൻ സ്തുതികളിന്മീതെ","വസിച്ചിടും പരനേ യേശു മഹേശാ"],"verses":[{"number":1,"lines":["അവനിയിലമിതം മോദമായ് വസിപ്പാ","നരുളണമേ നിൻകൃപകളപാരം","പരമസൗഭാഗ്യം പാപികൾക്കേകാൻ","പുതുവഴി തുറന്ന സ്നേഹസ്വരൂപ!"]},{"number":2,"lines":["നരകുലപാപച്ചുമടു നീ വഹിച്ചു","കുരിശിൽ കരേറി പ്രാണനെ വെടിഞ്ഞു","പരിശുദ്ധനേ തിരുപ്പാദാന്തികത്തിൽ","പരിചൊടു സ്തുതിപ്പാൻ കൃപയരുളേണം"]},{"number":3,"lines":["തവതിരുനാമം ജയിക്കട്ടെ മേന്മേൽ","സ്തോത്രയാഗങ്ങൾ സമർപ്പിക്കുന്നടിയൻ","തിരുക്കരം തന്നിൽ വഹിച്ചനുദിനവും","നടത്തുക ദാസനെ നിൻ ഹിതംപോലെ"]},{"number":4,"lines":["അജഗണത്തെ നല്ലിടയനെപ്പോലെ","ദിനം പ്രതി നടത്തും സ്നേഹമപാരം","ഹരിതപുൽമാലിയിൽ വിശ്രമമേകും","സ്വച്ഛജലാശയം തന്നിൽ നീ നടത്തും"]},{"number":5,"lines":["മരണത്തിൻ താഴ്വര തന്നിൽ നടന്നാൽ","പ്രീതിയോടിടയൻ സാന്ത്വനമേകും","സഹവസിച്ചിടും നീ അനിശവും സ്നേഹ","തൃക്കരം തന്നിൽ വഹിക്കും നല്ലിടയൻ"]},{"number":6,"lines":["പരമസമ്പന്നൻ ദരിദ്രനായ് തീർന്നു","ദരിദ്രജനാവലി സമ്പന്നരാകാൻ","ധരിത്രിയിൽ പാപത്തിൽ മരിച്ചവർ ജീവൻ","ധരിച്ചു ക്രിസ്തേശുവിൻ ദാസരായ് ഭവിച്ചു"]}]}