{"number":150,"writer":"MEC","starts":"verse-1","refrain":["ഹല്ലേലുയ്യാ ഹല്ലേലുയ്യാ","ഹല്ലേലുയ്യാ ഗീതം പാടുവിൻ","ഹല്ലേലുയ്യാ ഹല്ലേലുയ്യാ","ഹല്ലേലുയ്യാ ചേർന്നു പാടുവിൻ"],"verses":[{"number":1,"lines":["ദൈവമക്കളേ സന്തോഷിച്ചാർക്കുവിൻ","ദൈവം ചെയ്ത നന്മയോർക്കുവിൻ","ജീവനാഥനീ നമ്മെ രക്ഷിക്കുവാൻ","ജീവനെയും തന്നതോർക്കുവിൻ"]},{"number":2,"lines":["തങ്കമേനിയിൽ ലംഘനങ്ങളെ","ശങ്കയെന്നിയേ വഹിച്ചവൻ","സങ്കടങ്ങളിൽ തൻ കരങ്ങളാൽ","കൺകളെ തുടച്ചിടുന്നവൻ"]},{"number":3,"lines":["ദൈവം നമ്മുടെ ജീവന്റെ ബലം","ഒന്നിലും ഭയന്നിടേണ്ട നാം","ക്ഷാമവും മഹായുദ്ധമാകിലും","ക്ഷേമമായി നടത്തിടുമവൻ"]},{"number":4,"lines":["ഹാ! വിഷാദത്താലുള്ളം കലങ്ങാതെ","ദൈവത്തിൽ പ്രത്യാശ വയ്ക്കുവിൻ","ദൈവം നമ്മുടെ മുഖപ്രകാശമാം","കൈവിടാത്ത ദിവ്യമിത്രമാം"]},{"number":5,"lines":["ദൈവത്തിൽ സദാ ആശ്രയിക്കുവോർ","എന്നും നിൽക്കും സീയോൻ പോലെയാം","ഇന്നുമെന്നേക്കും തൻജനങ്ങളെ","ഒന്നുപോലെ കാത്തിടുമവൻ"]}]}