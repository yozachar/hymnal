{"hymn_number": 648, "starts_on": "chorus", "chorus": ["ക്രിസ്തീയ ജീവിതം സൗഭാഗ്യജീവിതം", "കർത്താവിൻ കുഞ്ഞുങ്ങൾക്കാനന്ദദായകം", "കഷ്ടങ്ങൾ വന്നാലും നഷ്ടങ്ങൾ വന്നാലും", "ക്രിസ്തേശു നായകൻ കൂട്ടാളിയാണേ"], "stanzas": [{"stanza_number": 1, "lines": ["ലോകത്തിൻ താങ്ങുകൾ നീങ്ങിപ്പോയിടുമ്പോൾ", "ലോകക്കാരെല്ലാരും കൈവെടിഞ്ഞിടുമ്പോൾ", "സ്വന്ത സഹോദരർ തളളിക്കളയുമ്പോൾ", "യൗസേപ്പിൻ ദൈവമെൻ കൂട്ടാളിയാണേ"]}, {"stanza_number": 2, "lines": ["അന്ധകാരം ഭൂവിൽ വ്യാപരിച്ചിടുമ്പോൾ", "രാജാക്കൾ നേതാക്കൾ ശത്രുക്കളാകുമ്പോൾ", "അഗ്നികുണ്ഡത്തിലും സിംഹക്കുഴിയിലും", "ദാനിയേലിൻ ദൈവമെൻ കൂട്ടാളിയാണേ"]}, {"stanza_number": 3, "lines": ["ഇത്ര നല്ലിടയൻ ഉത്തമ സ്നേഹിതൻ", "നിത്യനാം രാജാവെൻ കൂട്ടാളിയായാൽ", "എന്തിനീ ഭാരങ്ങൾ എന്തിനീ വ്യാകുലം", "കർത്താവിൻ കുഞ്ഞുങ്ങൾ പാട്ടുപാടും"]}, {"stanza_number": 4, "lines": ["കാഹള ശബ്ദങ്ങൾ കേട്ടീടാൻ നേരമായ്", "കഷ്ടങ്ങൾ ഏറ്റ എൻപ്രിയനെ കാണാറായ്", "എന്നു നീ വന്നിടും എപ്പോൾ നീ വന്നിടും", "എത്രനാൾ നോക്കി ഞാൻ പാർക്കേണം പ്രിയനെ"]}]}