{"number":708,"writer":"PPG","starts":"refrain","refrain":["കർത്താവു ഞങ്ങൾക്കു സങ്കേതമാണെന്നും","ശാശ്വതദൈവമെന്നും എന്നാൽ","ശോഭിക്കും രാവിലെ വാടും പൂവെന്നപോൽ","മായുന്നു മന്നിൽ നരൻ"],"verses":[{"number":1,"lines":["മണ്ണിനാൽ നിർമ്മിച്ചു ദൈവം മനുഷ്യനെ","മന്നിൽ മോദേന വാഴാൻ എന്നാൽ","മന്നിൽ പാപംമൂലം മർത്യനായ് തീർന്നവൻ","മണ്ണിൽ ലയിച്ചിടുന്നു"]},{"number":2,"lines":["ശക്തനെന്നാകിലും ഭക്തനെന്നാകിലും","മന്നനെന്നായിടിലും പാരം","കണ്ണീരോടെ വന്നു വേഗേന തീരുന്നു","നിത്യലോകം ചേരുന്നു"]},{"number":3,"lines":["അന്ത്യനാളിന്നായിട്ടെണ്ണാൻ കഴിയണേ","ഞങ്ങൾക്കറിവില്ലതിൽ പാരം","ജ്ഞാനം പ്രാപിച്ചിടാൻ നിൻപാത","കാംക്ഷിപ്പാൻ ആവേശമേകിടേണം"]},{"number":4,"lines":["ബാല്യവും യൗവനകാലവും മായയാം","ഭാഗ്യനാൾ അന്ത്യമാകാം ദേവാ!","ജീവിതം ധന്യമായ് കാത്തിടുവാനെന്നും","കാരുണ്യമേകിടേണം"]},{"number":5,"lines":["തോന്നേണമേ സഹതാപമീയേഴയിൽ","ഭാരങ്ങളേറുന്നേരം ദേവാ","തൃപ്തരാക്കിടണം നിൻദയയാൽ ഞങ്ങൾ","ഘോഷിപ്പാനായുസ്സെല്ലാം"]},{"number":6,"lines":["ഇന്നു കാണുന്നവൻ നാളെ കാണാതാകാം","ശാശ്വതമല്ലൊന്നുമേ ഭൂവിൽ","നീ വിളിക്കുന്നേരം ആരറിയും ദേവാ!","സ്വസ്ഥത നിൻ സവിധേ"]},{"number":7,"lines":["ഒന്നുമില്ലാതെ നാം വന്നു, ഭൂവിൽനിന്നും","ഒന്നുമില്ലാതെ പോകും എന്നാൽ","കർത്താവിനെന്നപോൽ ചെയ്തതാം","നന്മകൾ പിൻചെല്ലും നിത്യതയിൽ"]},{"number":8,"lines":["കാഹളനാദം ധ്വനിക്കുവോളം ലോകം","നീറുന്നു ദീനതയിൽ ദേവാ! ആശ്വാസമേകുക","നിൻവാക്കിനാൽ ഞങ്ങൾ","ആശ്വാസമുൾക്കൊളളുവാൻ"]}]}