{"hymn_number": 649, "starts_on": "chorus", "chorus": ["എന്താനന്ദം എനിക്കെന്താനന്ദം", "പ്രിയ യേശുവിൻ കൂടെയുളള വാസം", "ചിന്താതീതം അതു മനോഹരം", "എന്തു സന്തോഷമാം പുതുജീവിതം", "സന്താപമേറുമീലോകെ ഞാനാകിലും", "സാന്ത്വനം തരും ശുഭം"], "stanzas": [{"stanza_number": 1, "lines": ["ഒന്നും കണ്ടിട്ടല്ല എൻജീവിതാരംഭം", "വിശ്വാസ കാൽച്ചുവടിലത്രേ", "തന്നീടുന്നെ സ്വർഗ്ഗ ഭണ്ഡാരത്തിൽനിന്നും", "ഒന്നിനും മുട്ടില്ലാത്തവണ്ണം", "ആശയ്ക്കെതിരായ് ആശയോടെ", "വിശ്വസിക്കുകിൽ എല്ലാം സാദ്ധ്യം"]}, {"stanza_number": 2, "lines": ["ആരു വെറുത്താലും ആരു ചെറുത്താലും", "കാര്യമില്ലെന്നുളളം ചൊല്ലുന്നു", "കൂടെ മരിപ്പാനും കൂടെ ജീവിപ്പാനും", "കൂട്ടായ് പ്രതിജ്ഞാബന്ധം ചെയ്തോർ", "കൂട്ടത്തോടെ വിട്ടുപോയ് വിട്ടാലും", "കൂട്ടായ് യേശു എനിക്കുളളതാൽ"]}, {"stanza_number": 3, "lines": ["ആരു സഹായിക്കും ആരു സംരക്ഷിക്കും", "എന്നുളള ഭീതി എനിക്കില്ല", "തീരെ ബലഹീനനായ് കിടന്നാലും", "ചാരും ഞാനേശുവിന്‍റെ മാർവ്വിൽ", "എത്തും സഹായമത്യത്ഭുതമാം", "വിധം തൊട്ടു സുഖപ്പെടുത്തും"]}, {"stanza_number": 4, "lines": ["ക്രിസ്തീയജീവിത മാഹാത്മ്യം കണ്ടവർ", "ക്രിസ്തനെ വിട്ടുപോയിടുമോ", "സുസ്ഥിരമല്ലാത്ത ലോകസ്നേഹത്തിനാൽ", "വ്യർത്ഥരായ് തീരുന്നതെന്തിന്‌", "കർത്തനാമേശുവോടൊത്തു നടക്കുകിൽ", "നിത്യാനന്ദം ലഭ്യമേ"]}]}