{"number":1002,"writer":"KVS","starts":"refrain","refrain":["മന്നവനാം മശിഹായെ","കാണാഞ്ഞി - ട്ടെന്റെ","കണ്ണുകളും പാരമിതാ തളരുന്നു"],"verses":[{"number":1,"lines":["ഭൂതലത്തെ സുവിശേഷ","നാദത്താൽ മോദ","പൂരിതമാക്കിടേണ്ടവർ നിലതെറ്റി","ഘോര രണസന്നദ്ധരായിടുന്നു ചിത്തിൽ","ഓരുവതുപോലുമാകാ ഗുണസിന്ധോ!"]},{"number":2,"lines":["ലോകനന്മയുളവാക്കും","ശാസ്ത്രത്തെ - യിപ്പോൾ","ലോകനശീകരണത്തിൻ യന്ത്രങ്ങൾ","ആകൃതിപ്പെടുത്തുവാനായ്","സർവ്വേശാ! പാപ","പൂരിതന്മാർ തുനിയുന്നു - പാർത്തായോ?"]},{"number":3,"lines":["യുദ്ധസന്നദ്ധരായയ്യോ!","ക്രിസ്ത്യന്മാർ - ഘോര","യുദ്ധമതിനിറങ്ങുന്നു ദയനീയം","ബോംബുകളും ടാങ്കുകളും","ഭുവനത്തെ തീരെ","ചാമ്പലാക്കിക്കളയുന്നു - പാർത്തായോ?"]},{"number":4,"lines":["ലോകനാഥാ! നിന്റെ","ദിവ്യകാരുണ്യ നേത്രം","ശോകസമുദ്വിഗ്നരായ ഞങ്ങൾ മേൽ","നീ തിരിച്ചു ഭയങ്കര ബാധകളെ ഭൂവിൻ","മീതിൽനിന്നു നീക്കുക നീ വേഗത്തിൽ"]},{"number":5,"lines":["യാതൊരു നിമിഷവും","നീ കളയാതെ മേഘ","വാഹനത്തിലെഴുന്നളളി വിരവോടെ","താവകമാം ചിറകടി തന്നിൽ നീ കാത്തു","പാലനമരുൾവാൻ ഭൂവിൽ വന്നാലും"]},{"number":6,"lines":["യുദ്ധഭേരി നിനാദമല്ലടിയങ്ങൾക്കിനി -","യുത്തമമാം തിരുനാമ മധുരത്താൽ","ചിത്തമതു കുളിർത്തിടാൻ","അരുളേണം സാത്താ -","നിദ്ധരയെ പിളർക്കുമിത്തരുണത്തിൽ"]},{"number":7,"lines":["അഗ്നിചൂർണ്ണമതിൻ ഗന്ധം","ഗഗനത്തിൽ നിന്നു","നിഷ്ക്രമിച്ചു പുഷ്പഗന്ധമതു നല്കും","കുന്ദകുസുമാദികളാൽ ചർച്ചിതവായു","മണ്ഡലമരുൾക ഞങ്ങൾക്കഖിലേശാ!"]}]}