{"hymn_number": 407, "starts_on": "chorus", "chorus": ["അൻപു നിറഞ്ഞ പൊന്നേശുവേ!", "നിൻപദ സേവയെന്നാശയേ"], "stanzas": [{"stanza_number": 1, "lines": ["ഉന്നതത്തിൽ നിന്നിറങ്ങി", "മന്നിതിൽ വന്ന നാഥാ! ഞാൻ", "നിന്നടിമ നിൻമഹിമ", "ഒന്നുമാത്രമെനിക്കാശയാം"]}, {"stanza_number": 2, "lines": ["ജീവനറ്റ പാപിയെന്നിൽ", "ജീവൻ പകർന്ന യേശുവേ", "നിന്നിലേറെ മന്നിൽ വേറെ", "സ്നേഹിക്കുന്നില്ല ഞാനാരെയും"]}, {"stanza_number": 3, "lines": ["അർദ്ധപ്രാണനായ് കിടന്നൊ", "രെന്നെ നീ രക്ഷചെയ്തതാൽ", "എന്നിലുളള നന്ദിയുളളം", "താങ്ങുവതെങ്ങനെയെൻ പ്രിയാ!"]}, {"stanza_number": 4, "lines": ["ഇന്നു പാരിൽ കണ്ണുനീരിൽ", "നിൻ വചനം വിതയ്ക്കും ഞാൻ", "അന്നു നേരിൽ നിന്നരികിൽ", "വന്നു കതിരുകൾ കാണും ഞാൻ"]}, {"stanza_number": 5, "lines": ["എൻ മനസ്സിൽ വന്നുവാഴും", "നന്മഹത്വ പ്രത്യാശയേ", "നീ വളർന്നും ഞാൻ കുറഞ്ഞും", "നിന്നിൽ മറഞ്ഞു ഞാൻ മായണം"]}]}