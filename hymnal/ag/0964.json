{"hymn_number": 964, "starts_on": "stanza-1", "chorus": ["ദീപം തെളിയിച്ചു കാത്തിരിപ്പിൻ", "ജീവനാഥനെ എതിരേൽപ്പാൻ"], "stanzas": [{"stanza_number": 1, "lines": ["ഒരു മനസ്സോടെ ഒരുങ്ങി നിൽക്ക നാം", "മണവാളനേശുവിൻ വരവിനായി", "വരുന്ന വിനാഴികയറിയുന്നില്ലാകയാൽ", "ഒരുങ്ങിയുണർന്നിരിക്കാം - നാഥൻ"]}, {"stanza_number": 2, "lines": ["മന്നവൻ ക്രിസ്തുവാം അടിസ്ഥാനത്തിന്മേൽ", "പണിയണം പൊൻ വെളളിക്കല്ലുകളാൽ", "മരം പുല്ലു വയ്ക്കോൽ ഇവകളാൽ ചെയ്ത", "വേലകൾ വെന്തിടുമേ - അയ്യോ!"]}, {"stanza_number": 3, "lines": ["വന്ദ്യവല്ലഭനാം യേശുമഹേശൻ", "വിശുദ്ധന്മാർക്കായ് വാനിൽ വന്നിടുമ്പോൾ", "നിന്ദ്യരാകാതെ വെളിപ്പെടുംവണ്ണം", "സുസ്ഥിരരായിരിക്കാം - നമ്മൾ"]}, {"stanza_number": 4, "lines": ["തൻ തിരുനാമത്തിലാശ്രിതരായ് നാം", "തളർന്നുപോകാതെ കാത്തിരിക്കാം", "അന്ത്യംവരെയും ആദിമസ്നേഹം ഒട്ടും", "വിടാതിരിക്കാം - നമ്മൾ"]}, {"stanza_number": 5, "lines": ["വെന്തഴിയും ഈ ഭൂമിയെന്നറിഞ്ഞും", "കാന്തനെ കാണുവാൻ കാത്തിരുന്നും", "എത്ര വിശുദ്ധ ജീവനും ഭക്തിയും", "ഉളളവരാകണം നാം - പാർത്താൽ"]}, {"stanza_number": 6, "lines": ["ജഡത്തിന്‍റെ പ്രവൃത്തികൾ സംഹരിച്ചു നാം", "ജയിക്കണം സാത്താന്യ സേനകളെ", "ജയിക്കുന്നവന്നു ജീവപറുദീസിൻ", "ജീവകനി ലഭിക്കും - ആമേൻ"]}]}