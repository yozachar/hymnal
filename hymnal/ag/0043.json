{"number":43,"writer":"EIJ","starts":"verse-1","refrain":[],"verses":[{"number":1,"lines":["വാഴ്ത്തും ഞാൻ യഹോവയെ","സർവ്വകാലവും മുദാ","സ്തോത്രമെപ്പോഴും മമ","നാവിൽനിന്നുയർന്നിടും"]},{"number":2,"lines":["എന്നുള്ളം പ്രശംസിച്ചിടു -","ന്നെന്നും യഹോവയിൽ","മന്നിലെളിയോരഭി - ","നന്ദിച്ചിടുമായത്"]},{"number":3,"lines":["എന്നോടൊത്തു ചേർന്നു","മഹത്വം നൽക ദേവന്നു","ഒന്നായ് ചേർന്നു നാം തിരു -","നാമത്തെയുയർത്തുക"]},{"number":4,"lines":["ഞാൻ പ്രാർത്ഥിച്ചതിന്നവൻ","നൽകിയുത്തരമുടൻ","എൻഭയങ്ങൾ സർവ്വവും","പോക്കി വീണ്ടെടുത്തു മാം"]},{"number":5,"lines":["തന്നെ നോക്കിയോർക്കു","പ്രകാശം വന്നവർ മുഖം","ഒന്നിലെങ്കിലുമിടവന്നതില്ല","ലജ്ജിപ്പാൻ"]},{"number":6,"lines":["സാധു ഞാൻ കരഞ്ഞതു","കേട്ടു ദേവനെന്നുടെ","ബാധയൊക്കെയിൽ നിന്നുമേകി","രക്ഷ പൂർണ്ണമായ്"]},{"number":7,"lines":["ദൈവദൂതനെപ്പോഴും","ഭക്തന്മാരുടെ ചുറ്റും","കാവൽ നിന്നു ഹാ!","വിടുവിച്ചിടുന്നു ശക്തിയാൽ"]},{"number":8,"lines":["ദൈവം നല്ലവനെന്ന","തേവരും രുചിക്കുവിൻ","ഏവൻ തന്നെ നമ്പുമോ","നൂനം ഭാഗ്യവാനവൻ"]}]}