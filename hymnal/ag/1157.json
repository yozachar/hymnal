{"number":1157,"writer":"EKG","starts":"refrain","refrain":["യേശു മഹേശൻ ആശ്രിതർക്കെല്ലാം","ആശ്വാസമരുളാൻ വല്ലഭനല്ലോ","നാശത്തിന്നിരയായ്","തീർന്നോരെയെല്ലാം","ഈശനിൻ രുധിരം വീണ്ടിടുമല്ലോ"],"verses":[{"number":1,"lines":["മരണത്തിൻ ഭീകര വാഴ്ചയിൽ ലോകം","ശരണമില്ലാതെ വലയുവതെന്തേ?","കുരിശിലെ മരണം മൂലമിതാ വൻ","നരകത്തിൻ ഭയമെല്ലാം അസ്തമിച്ചല്ലോ"]},{"number":2,"lines":["ആശ്രയഹീനരായ് വലയുന്നോരേ","യേശുവിന്നരികേ അണയുക വേഗം","മറ്റൊരു മാർഗ്ഗം മന്നിതിലുണ്ടോ","മറ്റൊരു രക്ഷകൻ വന്നിട്ടുണ്ടോ"]},{"number":3,"lines":["തന്നുടെ സന്നിധൗ വന്നിടുന്നോർക്കു","ഖിന്നത തീർന്നു മന്നിതിലെന്നും","മന്നവൻ പാദേ വീണു നമിക്കാം","പിന്നവൻ ചെയ്യും നന്മകളോതാം"]}]}