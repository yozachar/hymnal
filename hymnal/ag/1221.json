{"number":1221,"writer":"TKS","starts":"verse-1","refrain":[],"verses":[{"number":1,"lines":["ഇന്നും രാവിലെ വന്നു ഞാൻ","തിരുസന്നിധി തന്നിൽ നായകാ!","എന്നും നീ തന്നേയെന്നെ കാവൽ","ചെയ്യുന്ന വൻപരിപാലകൻ!"]},{"number":2,"lines":["പോയ രാത്രിയിൽ ഞാൻ","സമാധാനത്തോടുറങ്ങുവാൻ നിൻകൃപ","നായകാ! നീ ചൊരിഞ്ഞതാൽ","സ്തുതിഗാനങ്ങൾ പാടിടുന്നിതാ!"]},{"number":3,"lines":["രാവകന്നൊളി വീശി ഭൂതലം","ശോഭിതമായിടുന്നിതാ!","മാമകാന്ധത മാറുവാൻ തവ","കാന്തി വന്നതോർക്കുന്നിതാ -"]},{"number":4,"lines":["ഇന്നലേമിന്നുമെന്നും","നീയെനിക്കന്യനല്ലതു മൂലമായ്","മുന്നിലായ് നിന്നെ കാണുന്നെത്രയോ","ധന്യമായ് മമ ജീവിതം!"]},{"number":5,"lines":["വന്നിടും പുലർകാലമൊന്നിനി -","യെന്നു കാത്തിരിക്കുന്നു ഞാൻ","മന്നിടം തവ പൊന്മുഖം മൂലം","മിന്നിടും നീതിസൂര്യനേ!-"]}]}