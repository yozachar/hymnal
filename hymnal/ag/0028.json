{"number":28,"writer":"KVS","starts":"refrain","refrain":["യേശുനായകാ വാഴ്ക","ജീവദായകാ നിരന്തം"],"verses":[{"number":1,"lines":["ആദിമുതൽ പിതാവിൻ ശ്രീ തങ്ങിടും മടിയിൽ","വീതാമയമിരുന്ന ചേതോഹരാത്മജനേ"]},{"number":2,"lines":["പാപം പരിഹരിപ്പാൻ പാരിൽ ജനിച്ചവനേ","ഭൂവിന്നശുദ്ധി നീക്കി ശാപം തകർത്തവനേ"]},{"number":3,"lines":["അഞ്ചപ്പവും ചെറുമീൻ രണ്ടുമെടുത്തു വാഴ്ത്തി","അയ്യായിരത്തിനതി സംതൃപ്തിയേകിയൊരു"]},{"number":4,"lines":["ഓടുന്ന ചോരയോടും വാടും മുഖത്തിനോടും","പാടേറ്റു കൈവിരിച്ചു ക്രൂശിൽ കിടന്നവനേ!"]},{"number":5,"lines":["എൻ ദേവദേവനേയെന്തെന്നെ വെടിഞ്ഞതെന്നു","ഖിന്നാത്മനാ വിളിച്ചു ചൊന്നു മരിച്ചവനേ!"]},{"number":6,"lines":["ആയാറിലായിരങ്ങളായുള്ള ദൂതരോടും","സ്വീയമഹിമയോടും താനേ വരുന്ന പരാ!"]},{"number":7,"lines":["ഹാസ്യമാം മുൾമുടിയുമങ്കിയും ചേർന്ന മെയ്യിൽ","രാജസൗഭാഗ്യമുദ്ര ശീഘ്രം ധരിപ്പവനേ"]},{"number":8,"lines":["സാലേംപുരം യഥാർത്ഥ രാജനിവാസമാക്കാൻ","കാലേ വരുന്ന യൂദ രാജശിഖാമണിയേ"]}]}