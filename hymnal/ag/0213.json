{"hymn_number": 213, "starts_on": "chorus", "chorus": ["ജീവനെനിക്കായ് വെടിഞ്ഞ", "ദേവകുമാരാ! ദേവകുമാരാ!", "സർവ്വപാപവിദൂരാ!"], "stanzas": [{"stanza_number": 1, "lines": ["സ്വർഗ്ഗമഹിമാസനവും നിസ്തുലപ്രഭാനിറവും", "അത്രയും വെടിഞ്ഞു ഭൂവിലവതരിച്ചോനേ!", "അവതരിച്ചോനേ! താഴ്മ", "സ്വയം വരിച്ചോനേ!"]}, {"stanza_number": 2, "lines": ["അഞ്ചുയവയപ്പവും മീൻ", "രണ്ടുമങ്ങെടുത്തു വാഴ്ത്തി", "അഞ്ചു സഹസ്രം ജനത്തെ", "പോഷിപ്പിച്ചോനേ! പോഷിപ്പിച്ചോനേ!", "ഹാ! സന്തോഷിപ്പിച്ചോനേ!"]}, {"stanza_number": 3, "lines": ["കൂരിരുൾ നിറഞ്ഞതാമിപ്പാരിനു പ്രകാശം നൽകി", "ഭൂരിസുഖമരുളും മൊഴി അരുളിചെയ്തോനേ!", "അരുളിചെയ്തോനേ!", "ജീവവഴി തെളിച്ചോനേ!"]}, {"stanza_number": 4, "lines": ["പാതകർ നടുവിൽ മഹാ പാതകനെപ്പോൽ കുരിശിൽ", "നീ തകർന്നു മൃതിയടഞ്ഞ തോർക്കുന്നയ്യോ! ഞാൻ", "ഓർക്കുന്നയ്യോ! ഞാൻ അതെൻ", "പേർക്കെന്നറിഞ്ഞേൻ."]}]}