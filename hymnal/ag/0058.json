{"number":58,"writer":"KVS","starts":"refrain","refrain":["എന്നാളും സ്തുതിക്കണം നാം - നാഥനെ","എന്നാളും സ്തുതിക്കണം നാം","വന്ദനം പാടി മന്നൻ മുൻകൂടി","മന്ദതയകന്നു തിരുമുന്നിലഭയമിരന്നു"],"verses":[{"number":1,"lines":["മോദമായ് കൂടുക നാം പരന്നു ബഹു","നാദമായ് പാടുക നാം","ഗീതഗണം തേടി നാഥന്നു നാം പാടി","നാഥനാമവന്റെ തിരുനാമമേ ഗതിയായ് തേടി"]},{"number":2,"lines":["ശ്രേഷ്ഠഗുണദായകൻ അവൻ നിനയ്ക്കിൽ","ശിഷ്ടജനനായകൻ","സ്പഷ്ടം തിരുദാസർക്കിഷ്ടമരുളുവോൻ","കഷ്ടതയിൽ നിന്നവരെ ധൃഷ്ടനായുദ്ധരിപ്പവൻ"]},{"number":3,"lines":["തന്നെ സ്തുതിച്ചിടുന്നു ജനങ്ങൾ പദം","തന്നിൽ പതിച്ചിടുന്നു","മന്നവമന്നർ പ്രസന്നരായ് വാഴ്ത്തുന്നു","നന്ദിയോടവരേവരുമുന്നതനെ വണങ്ങുന്നു"]},{"number":4,"lines":["ദേവകളിൻ നാഥനെ സമസ്തലോക","ജീവികളിൻ താതനെ","ജീവന്നുറവായി മേവും പരേശനെ","ജീവനുലകിന്നുദിപ്പാൻ സൂനുവെക്കൊടുത്തവനെ"]},{"number":5,"lines":["തൻനാമകീർത്തനം നാം തുടർന്നു ചെയ്കി -","ലെന്നും ദിവ്യാനന്ദമാം","ഉന്നതൻ തന്നുടെ സന്നിധൗ നിന്നു നാം","മന്നവനെ പുതുഗാനവന്ദനങ്ങളോടനിശം"]}]}