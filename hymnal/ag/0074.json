{"hymn_number": 74, "starts_on": "stanza-1", "chorus": ["യേശു മാറാത്തവൻ യേശു മാറാത്തവൻ", "യേശു മാറാത്തവൻ ഹാ എത്ര നല്ലവൻ!", "ഇന്നുമെന്നും കൂടെയുളളവൻ"], "stanzas": [{"stanza_number": 1, "lines": ["സർവ്വസൃഷ്ടികളുമൊന്നായ് പുകഴ്ത്തിടുന്ന", "സ്രഷ്ടാവിനെ സ്തുതിക്കും ഞാൻ", "ഇക്ഷോണിതലത്തിൽ ജീവിക്കുന്ന നാളെല്ലാം", "ഘോഷിച്ചിടും പൊന്നു നാഥനെ"]}, {"stanza_number": 2, "lines": ["തന്‍റെ കരുണയെത്രയോ അതിവിശിഷ്ടം!", "തൻ സ്നേഹമാശ്ചര്യമേ", "എൻ ലംഘനങ്ങളും എന്നകൃത്യങ്ങളുമെല്ലാം", "അകറ്റിയേ തന്‍റെ സ്നേഹത്താൽ"]}, {"stanza_number": 3, "lines": ["രോഗശയ്യയിലെനിക്കു സഹായകനും", "രാക്കാല ഗീതവുമവൻ", "നല്ല വൈദ്യനും ദിവ്യഔഷധവുമെൻ", "ആത്മസഖിയും അവൻ തന്നെ"]}, {"stanza_number": 4, "lines": ["തേജസ്സിൽ വാസം ചെയ്യുന്ന വിശുദ്ധരൊത്തു", "അവകാശം ഞാനും പ്രാപിപ്പാൻ", "ദിവ്യ ആത്മാവാൽ ശുദ്ധീകരിച്ചെന്നെയും", "തൻ സന്നിധിയിൽ നിറുത്തിടുമേ"]}, {"stanza_number": 5, "lines": ["സീയോനിൽ വാണിടുവാനായ് വിളിച്ചുതന്‍റെ", "ശ്രേഷ്ഠോപദേശവും തന്നു", "ഹാ! എന്തൊരത്ഭുതം! ഈ വൻകൃപയെ", "ഓർക്കുമ്പോൾ നന്ദികൊണ്ടെന്നുളളം തിങ്ങുന്നേ"]}]}