{"number":927,"writer":"KVS","starts":"refrain","refrain":["നന്മയിൻ ഭാവമായ് നാം ദിനവും","തിന്മയെ ചെയ്കയല്ലോ","ചെമ്മെ കുളിപ്പതിനു","പോയുടൻ ചാലേ","തൻ മെയ്യിൽ ചേറണിഞ്ഞു","വരുന്നതുപോലെ"],"verses":[{"number":1,"lines":["കയ്യിലിരിപ്പതു ദൈവപ്രമാണം","കാര്യമായ് കൊതിപ്പതു","ലോകത്തിൻമാനം","ശയ്യയിൽ കിടക്കവെ ദേവസമാനം","സംഗതിയോടടുത്താൽ ഭേദമന്യൂനം"]},{"number":2,"lines":["ലൗകികരോടുളള വേർപാടനുകൂലം","ലോകബന്ധമൊഴിയുമ്പോൾ പ്രതികൂലം","സകലവുമോർത്തുകണ്ടാലാകവെ ജാലം","സൗകര്യം പോലെയേതും ചെയ്യുമിക്കാലം"]},{"number":3,"lines":["പരനെ സ്തുതിപ്പതുപോൽ","നാവിനാൽ പാടും","പല വിഷയങ്ങളിലും മനസ്സുലഞ്ഞോടും","പരിചൊടു യോഗങ്ങളിൽ","ദേഹം പൊയ്ക്കൂടും","പുറമേ മനോഗതങ്ങൾ തിരിഞ്ഞലഞ്ഞീടും"]},{"number":4,"lines":["ജനപ്രസിദ്ധിക്കുവേണ്ടി -","കൊടുപ്പതുഹിതമാം","ജനമറിയാത്ത ദാനം","തുടരുകിൽ മിതമാം","പരസ്യ ജപാലയത്തിൽ","പായ്‌വതു ദ്രുതമാം","പരമന്നരികിൽ തനിച്ചിരിപ്പതു ഭയമാം"]},{"number":5,"lines":["പരജനങ്ങളോടൊക്കെ","ദിവ്യമായ് പറയും","പതിവായ് ചെയ്‌വതു","കണ്ടാലവർക്കാന്ധ്യം നിറയും","പറയുമ്പോൾ കീർത്തി","മോഹം വാക്കിനാൽ കുറയും","തരമൊത്തുവരുമ്പോ -","ളായവയെല്ലാം മറയും"]},{"number":6,"lines":["വചനം പ്രമാണമെന്നു പറയുമെപ്പോഴും","ഭജനം ചെയ്‌വതോ","മർത്യവിധികൾക്കു ചൂഴും","അശനമശിപ്പതിനും പ്രാർത്ഥനയേഴും","വ്യസനകരമായവയ്ക്കിവയെല്ലാം താഴും"]},{"number":7,"lines":["മനസ്സിന്നശുദ്ധി നീക്കാനില്ലൊരു മോഹം","മരണജഡം വെടിപ്പാകാഞ്ഞതിശോകം","മിനുസമുളളാഭാരണത്തോടതിരാഗം","മനമെല്ലാം നിറയുന്നു പാപമാം രോഗം"]},{"number":8,"lines":["ബഹുമതനായിരിക്കുമേതൊരു ധനിയും","സുഖമല്ലാതിരുന്നീടിലേവനും കനിയും","അനുവിവശത കാട്ടുമെന്നു വേണ്ടിനിയും","പണമൽപ്പം ലഭിച്ചീടിലേതിനും തുനിയും"]},{"number":9,"lines":["പ്രതിമാപൂജകന്മാരെ നാം സദാ പഴിക്കും","പ്രതിമയാം നാണയത്തിൻ","മുന്നിൽ നാം നമിക്കും","ചതിയനാം യൂദാവിനെ","സർവദാ ശപിക്കും","ഗതിതരും നാഥനെ നാം","ചെറുതിനും ത്യജിക്കും"]},{"number":10,"lines":["പരനേ മതത്തിലാക്കാൻ","ശ്രമമൊട്ടു വളരെ","വിരവൊടു നമ്മുടെ","ദുർന്നടപ്പിതിന്നെതിരെ","കുറവില്ലെന്നുരച്ചു","നാമിരുന്നിടുന്നുയരെ","മറവില്ലാ പരന്നിതിൻ","വിധിയോ തന്നധരെ"]}]}