{"hymn_number": 1005, "starts_on": "stanza-1", "chorus": [], "stanzas": [{"stanza_number": 1, "lines": ["പുത്തനാമെരൂശലേമിലെത്തും കാലമോർക്കുമ്പോൾ", "ഇദ്ധരയിൻ ഖേദമെല്ലാം മാഞ്ഞുപോകുന്നേ", "കഷ്ടത പട്ടിണിയില്ലാത്ത നാട്ടിൽ നാം", "കർത്താവൊരുക്കുന്ന സന്തോഷവീട്ടിൽ നാം", "തേജസ്സേറും മോഹന കിരീടങ്ങൾ ധരിച്ചു നാം", "രാജരാജനേശുവോടു കൂടെ വാഴുമേ"]}, {"stanza_number": 2, "lines": ["നീതിസൂര്യശോഭയാലന്നല്ലലിരുൾ മാറിടും", "ഭീതിയുമനീതിയുമന്നില്ല ലേശവും", "സന്തോഷശോഭനം ആ നല്ല നാളുകൾ", "ലോകം ഭരിച്ചിടും കർത്താവിന്നാളുകൾ", "ശോകം രോഗം യുദ്ധം ക്രുദ്ധജാതികളിൻ വിപ്ളവം", "പോകുമെല്ലാമേശുരാജൻ ഭൂവിൽ വാഴുമ്പോൾ"]}, {"stanza_number": 3, "lines": ["സത്യശുദ്ധ പാതയിൽ നടന്നു വന്ന ശുദ്ധന്മാർ", "വീണ്ടെടുക്കപ്പെട്ട സർവ്വ ദൈവമക്കളും", "ഉല്ലാസഘോഷമായ് സീയോനിൽ വന്നിടും", "ദുഃഖം നെടുവീർപ്പും സർവ്വവും തീർന്നിടും", "നിത്യ നിത്യ സന്തോഷം ശിരസ്സിൽ ഹാ! വഹിച്ചവർ", "നിത്യതയ്ക്കുളളിൽ മറയും തീരും കാലവും."]}]}