{"number":749,"writer":"VN","starts":"verse-1","refrain":["ജയസന്തോഷമേ ജയസന്തോഷമേ","യേശുവിൽ വിശ്വസിച്ചാശ്രയിച്ചാൽ","ജയസന്തോഷമേ"],"verses":[{"number":1,"lines":["നീതിമാന്മാരിൻ കൂടാരങ്ങളിൽ","ജയസംഗീതങ്ങൾ പാടിടുവിൻ","യേശുവിൽ വിശ്വസിച്ചാർത്തിടുവിൻ","ജയസന്തോഷമേ"]},{"number":2,"lines":["വൈരിയിൻ പാശങ്ങൾ ഛേദിക്കുവാൻ","സ്വർഗ്ഗീയ തേജസ്സുപേക്ഷിച്ചു താൻ","മർത്യർക്കുദ്ധാരണം നേടിടിനാൻ","ജയസന്തോഷമേ"]},{"number":3,"lines":["നിത്യമാം നീതിക്കായ് മരിച്ചു താൻ","മൃത്യുവിൻ ഭീതി സംഹരിച്ചു താൻ","നിത്യസമാധാനം വരുത്തി താൻ","ജയസന്തോഷമേ"]},{"number":4,"lines":["ന്യായപ്രമാണത്തിൻ ശാപങ്ങളും","ആയതാലുളള വിലാപങ്ങളും","പോയഹോ ക്രൂശിന്മേൽ മുഴുവനും","ജയസന്തോഷമേ"]},{"number":5,"lines":["സൗജന്യദാനങ്ങൾ സമസ്തവും","മോചനം നീതിയും വിശുദ്ധിയും","ക്രൂശിലെ രക്തത്താൽ എല്ലാവനും","ജയസന്തോഷമേ"]},{"number":6,"lines":["ഖണ്ഡിപ്പാൻ വേദവിരുദ്ധങ്ങളും","വന്ദിപ്പാൻ ആത്മാവിൽ സത്യത്തിലും","സാദ്ധ്യമിപ്പോൾ ഏതു സാധുവിന്നും","ജയസന്തോഷമേ"]},{"number":7,"lines":["ലോകത്തിൻ മോഹങ്ങൾ അറയ്ക്കുവാൻ","ആകവേ പാപത്തെ വെറുക്കുവാൻ","ശക്തിയും ഭക്തിയും നൽകുന്നു താൻ","ജയസന്തോഷമേ"]},{"number":8,"lines":["ഭീഷണി വൈരി പ്രയോഗിക്കിലും","ഏഷണി വ്യാജമായ് ചൊല്ലുകിലും","ക്ലേശം അശേഷമില്ലായതിലും","ജയസന്തോഷമേ"]},{"number":9,"lines":["കൂരിരുൾ മാറി പ്രകാശത്തിനായ്","ദൂരസ്ഥർ നിത്യം സമീപസ്ഥരായ്","സ്വർഗ്ഗങ്ങൾ ഭക്തർ നിവാസങ്ങളായ്","ജയസന്തോഷമേ"]},{"number":10,"lines":["തേജസ്സിൽ വേഗത്തിൽ വന്നിടും താൻ","വ്യാജമാം പൂജകൾ നീക്കിടുവാൻ","രാജത്വം ആശ്രിതർക്കേകിടും താൻ","ജയസന്തോഷമേ"]}]}