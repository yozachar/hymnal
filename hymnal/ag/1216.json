{"number":1216,"writer":"KVS","starts":"verse-1","refrain":[],"verses":[{"number":1,"lines":["വെളിച്ചത്തിൻ കതിരുകൾ","വിളങ്ങുമീ സമയത്തു","വെളിച്ചമാം യഹോവയെ","സ്തുതിക്കണമവൻ ജനം"]},{"number":2,"lines":["ഇരുട്ടൊഴിഞ്ഞവനിയിൽ","തിളക്കമിങ്ങുദിക്കുന്നു","വെളിച്ചമാം മശീഹയീ","വിധം നമ്മിലുദിക്കണം"]},{"number":3,"lines":["തിരുമുഖമതിൻ പ്രഭ","തെളിവോടു വിലസുമ്പോൾ","ഇരുളിന്റെ പ്രവൃത്തികൾ","മറവിടം തിരക്കിടും"]},{"number":4,"lines":["തിരുമൊഴി ദിവസവും","പുതിയതായ് പഠിക്കുകിൽ","ശരിവരെ വഴി തെറ്റാതിരു -","ന്നിടാമസംശയം"]},{"number":5,"lines":["ദിനമതിൻ തുടസ്സത്തിൽ","മനുവേലിൻ മുഖാംബുജം","ദരിശിച്ച നരനൊരു","ദുരിതവും വരികില്ല"]},{"number":6,"lines":["മനമതി തെളിവിനോ -","ടിരുന്നിടും സമാധാനം","ദിവസത്തിന്നൊടുവോളം","ഭരിച്ചിടും മനസ്സിനെ"]},{"number":7,"lines":["സമസ്തമാം പരീക്ഷയും","ജയിച്ചിടാം കൃപാമുലം","ഒരിക്കലുമിളകാത്ത പുരമതിൽ","കടന്നിടാം"]},{"number":8,"lines":["ഗതിയില്ലാ ജനങ്ങളിൽ","കനിയുന്ന മഹേശനേ!","കരം പിടിച്ചന്നെ തിരു -","വഴികളിൽ നടത്തുക"]}]}