{"hymn_number": 727, "starts_on": "chorus", "chorus": ["മറവിടമായെനിക്കേശുവുണ്ട്", "മറച്ചിടുമവനെന്നെ ചിറകടിയിൽ", "മറന്നിടാതിവിടെന്നെ കരുതിടുവാൻ", "മാറാതെയവനെന്‍റെ അരികിലുണ്ട്"], "stanzas": [{"stanza_number": 1, "lines": ["അനുദിനവും അനുഗമിപ്പാൻ", "അവൻ നല്ല മാതൃകയാകുന്നെനിക്ക്", "ആനന്ദജീവിത വഴിയിലിന്ന്", "അനുഗ്രഹമായെന്നെ നടത്തിടുന്നു"]}, {"stanza_number": 2, "lines": ["പലവിധമാം എതിരുകളെൻ", "പാതയിലടിക്കടി ഉയർന്നിടുമ്പോൾ", "പാലിക്കും പരിചോടെ പരമനെന്നെ", "പതറാതെ നിൽക്കുവാൻ ബലം തരുന്നു"]}, {"stanza_number": 3, "lines": ["വിളിച്ച ദൈവം വിശ്വസ്തനല്ലോ", "വഴിയിൽ വലഞ്ഞു ഞാനലയാനിട", "വരികയില്ലവനെന്നെ പിരികയില്ല", "വലതുകൈ പിടിച്ചെന്നെ നടത്തിടുന്നു"]}, {"stanza_number": 4, "lines": ["ഇതാ വേഗം ഞാൻ വാനവിരിവിൽ", "ഇനിയും വരുമെന്നരുളിച്ചെയ്ത", "ഈ നല്ല നാഥനെ കാണുവാനായ്", "ഇരവും പകലുമെണ്ണി വസിച്ചിടുന്നു."]}]}