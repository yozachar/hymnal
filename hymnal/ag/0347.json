{"hymn_number": 347, "starts_on": "chorus", "chorus": ["കൃപ കൃപയൊന്നെന്നാശ്രയമായ് ഹല്ലെലുയ്യാ!", "കൃപ കൃപയൊന്നെന്നാനന്ദമായ്", "വൈരികൾ വന്നാലുമെതിരുയർന്നാലും", "കൃപമതിയെന്നാളും"], "stanzas": [{"stanza_number": 1, "lines": ["കൃപയേറും കർത്താവിലെൻ വിശ്വാസം", "അതിനാൽ ഹൃദിയെന്തു നല്ലാശ്വാസം", "ദുരിതങ്ങൾ നിറയുമീ ഭൂവാസം", "കൃപയാൽ മനോഹരമായ്"]}, {"stanza_number": 2, "lines": ["ബലഹീനതയിൽ നല്ല ബലമേകും", "മരുഭൂമിയിലാനന്ദത്തണലാകും", "ഇരുൾ പാതയിലനുദിനമൊളി നൽകും", "കൃപയൊന്നെന്നാശ്രയമായ്"]}, {"stanza_number": 3, "lines": ["എന്‍റെ താഴ്ചയിലവനെന്നെയോർത്തല്ലോ", "ഘോരവൈരിയിൻ ബലമവൻ തകർത്തല്ലോ", "തന്‍റെ കൈകളിലവനെന്നെ ചേർത്തല്ലോ", "സ്തോത്രഗീതം പാടിടും ഞാൻ"]}, {"stanza_number": 4, "lines": ["പ്രതികൂലങ്ങളനവധി വന്നാലും", "അനുകൂലമെനിക്കവനെന്നാളും", "തിരുജീവനെത്തന്നവനിനിമേലും", "കൃപയാൽ നടത്തുമെന്നെ."]}]}